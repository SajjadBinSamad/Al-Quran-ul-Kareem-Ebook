<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
  <title>AddThis</title>
  <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
  <link rel="stylesheet" type="text/css" href="page_styles.css"/>
</head>

<body class="calibre">
  <h1 class="block_10" id="toc_id_1773">সূরা আল-কাসাস</h1>

  <h2 class="block_1" id="toc_id_1774">আয়াত: 1</h2>

  <br/>

  <p class="block_2"><span dir="rtl" class="text_2">طسٓمٓ</span><span class="text_3"> </span></p>

  <p class="block_3">ত্বা-সীন-মীম;</p>

  <br/>

  <p class="block_6">[১] সূরা আল-কাসাস মক্কায় নাযিলকৃত সূরাসমূহের মধ্যে সর্বশেষ সূরা। কোনো কোনো বর্ণনায় এসেছে যে, এ সূরাটি মক্কা ও মদীনার মাঝখানে হিজরতের সফরে নাযিল হয়েছিল। এ সূরার শেষভাগে রাসূলুল্লাহ সাল্লাল্লাহু আলাইহি ওয়া সাল্লামকে সুসংবাদ দেয়া হয়েছে যে, পরিণামে মক্কা বিজিত হয়ে আপনার অধিকারভুক্ত হবে। [দেখুন, কুরতুবী; ফাতহুল কাদীর]</p>

  <br/>

  <h2 class="block_1" id="toc_id_1775">আয়াত: 2</h2>

  <br/>

  <p class="block_2"><span dir="rtl" class="text_2">تِلۡكَ</span><span dir="rtl" class="text_3"> </span><span dir="rtl" class="text_2">ءَايَٰتُ</span><span dir="rtl" class="text_3"> </span><span dir="rtl" class="text_2">ٱلۡكِتَٰبِ</span><span dir="rtl" class="text_3"> </span><span dir="rtl" class="text_2">ٱلۡمُبِينِ</span><span class="text_3"> </span></p>

  <p class="block_3">এগুলো সুস্পষ্ট কিতাবের আয়াত।</p>

  <br/>

  <h2 class="block_1" id="toc_id_1776">আয়াত: 3</h2>

  <br/>

  <p class="block_2"><span dir="rtl" class="text_2">نَتۡلُواْ</span><span dir="rtl" class="text_3"> </span><span dir="rtl" class="text_2">عَلَيۡكَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">نَّبَإِ</span><span dir="rtl" class="text_3"> </span><span dir="rtl" class="text_2">مُوسَىٰ</span><span dir="rtl" class="text_3"> </span><span dir="rtl" class="text_2">وَفِرۡعَوۡنَ</span><span dir="rtl" class="text_3"> </span><span dir="rtl" class="text_2">بِٱلۡحَقِّ</span><span dir="rtl" class="text_3"> </span><span dir="rtl" class="text_2">لِقَوۡمٖ</span><span dir="rtl" class="text_3"> </span><span dir="rtl" class="text_2">يُؤۡمِنُونَ</span><span class="text_3"> </span></p>

  <p class="block_3">আমরা আপনার কাছে মূসা ও ফির‘আউনের কিছু বৃত্তান্ত যথাযথভাবে বিবৃত করছি [১], এমন সম্প্রদায়ের উদ্দেশ্যে যারা ঈমান আনে [২]।</p>

  <br/>

  <p class="block_6">[১] তুলনামূলক অধ্যায়নের জন্য দেখুন সূরা আল বাকারাহ ৬০-৭২, সূরা আল-আ‘রাফ ১০৩-১৭৪, সূরা ইউনুস ৭৫-৯২, হূদ ৯৬-১১০, সূরা আল-ইসরা ১০১-১০৪, সূরা মারয়াম ৫১-৫২, সূরা ত্বা-হা ৯-৯৯, সূরা আল মুমিনুন ৪৫-৫০, সূরা আশ্‌ শু‘আরা ১০-৬৮, সূরা আন নামল ৭-১৪, সূরা আল-আনকাবূত ৩৯-৪০, সূরা গাফির ২৩-৪৬, সূরা আয্‌ যুখরুফ ৪৬-৫৬, সূরা আদ দুখান ১৭-৩৩, সূরা আয্‌ যারিয়াত ৩৮-৪০, এবং সূরা আন্‌-নাযিআ‘ত ১৫-২৬, আয়াতসমূহ।<br class="calibre1"/><br class="calibre1"/>[২] অর্থাৎ যারা কথা মেনে নিতে প্ৰস্তুত নয় তাদেরকে কথা শুনানো তো অর্থহীন। তাই যারা মনের দুয়ারে একগুঁয়েমীর তালা বুলিয়ে রাখে না, এ আলোচনায় সেই মুমিনদেরকেই সম্বোধন করা হয়েছে। [দেখুন, ফাতহুল কাদীর]</p>

  <p class="block_11"></p>

  <br/>

  <h2 class="block_1" id="toc_id_1777">আয়াত: 4</h2>

  <br/>

  <p class="block_2"><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">عَلَا</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡأَرۡضِ</span><span dir="rtl" class="text_3"> </span><span dir="rtl" class="text_2">وَجَعَلَ</span><span dir="rtl" class="text_3"> </span><span dir="rtl" class="text_2">أَهۡلَهَا</span><span dir="rtl" class="text_3"> </span><span dir="rtl" class="text_2">شِيَعٗا</span><span dir="rtl" class="text_3"> </span><span dir="rtl" class="text_2">يَسۡتَضۡعِفُ</span><span dir="rtl" class="text_3"> </span><span dir="rtl" class="text_2">طَآئِفَةٗ</span><span dir="rtl" class="text_3"> </span><span dir="rtl" class="text_2">مِّنۡهُمۡ</span><span dir="rtl" class="text_3"> </span><span dir="rtl" class="text_2">يُذَبِّحُ</span><span dir="rtl" class="text_3"> </span><span dir="rtl" class="text_2">أَبۡنَآءَهُمۡ</span><span dir="rtl" class="text_3"> </span><span dir="rtl" class="text_2">وَيَسۡتَحۡيِۦ</span><span dir="rtl" class="text_3"> </span><span dir="rtl" class="text_2">نِسَآءَهُمۡۚ</span><span dir="rtl" class="text_3"> </span><span dir="rtl" class="text_2">إِنَّهُۥ</span><span dir="rtl" class="text_3"> </span><span dir="rtl" class="text_2">كَانَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡمُفۡسِدِينَ</span><span class="text_3"> </span></p>

  <p class="block_3">নিশ্চয় ফির‘আউন যমীনের বুকে অহংকারী হয়েছিল [১] এবং সেখানকার অধিবাসীদেরকে বিভিন্ন শ্রেণীতে বিভক্ত করে তাদের একটি শ্রেণীকে সে হীনবল করেছিল; তাদের পুত্রদেরকে সে হত্যা করত এবং নারীদেরকে জীবিত থাকতে দিত। সে তো ছিল বিপর্যয় সৃষ্টিকারী [২]।</p><br /><p class="block_4"><span class="text_5">[১] মূলে </span><span dir="rtl" class="text_6">علا</span><span class="text_5"> শব্দ ব্যবহার করা হয়েছে। এর অর্থ হচ্ছে, সে উদ্বত হয়ে মাথা উঠিয়েছে, বিদ্রোহাত্মক নীতি অবলম্বন করেছে, নিজের আসল মর্যাদা অর্থাৎ দাসত্বের স্থান থেকে উঠে স্বেচ্ছাচারী ও প্রভুর রূপ ধারণ করেছে, অধীন হয়ে থাকার পরিবর্তে প্রবল হয়ে গেছে এবং স্বৈরাচারী ও অহংকারী হয়ে যুলুম করতে শুরু করেছে। [দেখুন, ফাতহুল কাদীর] এখানে যমীন বলে, মিসর বোঝানো হয়েছে। [ফাতহুল কাদীর]<br class="calibre1"/><br class="calibre1"/>[২] অর্থাৎ তার কাছে দেশের সকল অধিবাসী সমান থাকেনি এবং সবাইকে সমান অধিকারও দেয়া হয়নি। বরং সে এমন পদ্ধতি অবলম্বন করেছে যার মাধ্যমে রাজ্যের অধিবাসীদেরকে বিভিন্ন দলে বিভক্ত করে দেয়া হয়। একদলকে সুযোগ সুবিধা ও বিশেষ অধিকার দিয়ে শাসক দলে পরিণত করা হয় এবং অন্যদলকে অধীন করে পদানত, পর্যুদস্ত, নিষ্পোষিত ও ছিন্নবিচ্ছিন্ন করা হয়। অর্থাৎ বনী ইসরাঈলকে হেয় করে রেখেছিল। [দেখুন, ফাতহুল কাদীর] </span></p>

  <br/>

  <h2 class="block_1" id="toc_id_1778">আয়াত: 5</h2>

  <br/>

  <p class="block_2"><span dir="rtl" class="text_2">وَنُرِيدُ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">نَّمُنَّ</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱلَّذِينَ</span><span dir="rtl" class="text_3"> </span><span dir="rtl" class="text_2">ٱسۡتُضۡعِفُواْ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡأَرۡضِ</span><span dir="rtl" class="text_3"> </span><span dir="rtl" class="text_2">وَنَجۡعَلَهُمۡ</span><span dir="rtl" class="text_3"> </span><span dir="rtl" class="text_2">أَئِمَّةٗ</span><span dir="rtl" class="text_3"> </span><span dir="rtl" class="text_2">وَنَجۡعَلَهُمُ</span><span dir="rtl" class="text_3"> </span><span dir="rtl" class="text_2">ٱلۡوَٰرِثِينَ</span><span class="text_3"> </span></p>

  <p class="block_3">আর আমরা ইচ্ছে করলাম, সে দেশে যাদেরকে হীনবল করা হয়েছিল তাদের প্রতি অনুগ্রহ করতে এবং তাদেরকে নেতা বানাতে, আর তাদেরকে উত্তরধিকারী করতে;</p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 386 </span></p>

  <br/>

  <h2 class="block_1" id="toc_id_1779">আয়াত: 6</h2>

  <br/>

  <p class="block_2"><span dir="rtl" class="text_2">وَنُمَكِّنَ</span><span dir="rtl" class="text_3"> </span><span dir="rtl" class="text_2">لَهُمۡ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡأَرۡضِ</span><span dir="rtl" class="text_3"> </span><span dir="rtl" class="text_2">وَنُرِيَ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">وَهَٰمَٰنَ</span><span dir="rtl" class="text_3"> </span><span dir="rtl" class="text_2">وَجُنُودَهُمَا</span><span dir="rtl" class="text_3"> </span><span dir="rtl" class="text_2">مِنۡهُم</span><span dir="rtl" class="text_3"> </span><span dir="rtl" class="text_2">مَّا</span><span dir="rtl" class="text_3"> </span><span dir="rtl" class="text_2">كَانُواْ</span><span dir="rtl" class="text_3"> </span><span dir="rtl" class="text_2">يَحۡذَرُونَ</span><span class="text_3"> </span></p>

  <p class="block_3">আর যমীনে তাদেরকে ক্ষমতায় প্রতিষ্ঠিত করতে, আর ফির‘আউন, হামান ও তাদের বাহিনীকে তা দেখিয়ে দিতে, যা তারা সে দূর্বল দলের কাছ থেকে আশংকা করত [১]।</p>

  <br/>

  <p class="block_6">[১] এ আয়াতে ফির‘আউনী কৌশলের শুধু ব্যর্থ ও বিপর্যস্ত হওয়ার কথাই নয়; বরং ফির‘আউন ও তার পরিষদবৰ্গকে চরম বোকা ও অন্ধ বানানোর কথা উল্লেখ করা হয়েছে। যে বালকের জন্মরোধ করতে বনী ইসরাঈলের অসংখ্য নবজাতককে হত্যা করেছিল সে বালককে আল্লাহ্‌ তা‘আলা এই ফির‘আউনের ঘরে তারই হাতে লালন-পালন করালেন এবং সে বালকের জননীর মনতুষ্টির জন্যে তারই কোলে বিস্ময়কর পন্থায় পৌঁছে দিলেন। [দেখুন, কুরতুবী; ইবন কাসীর; ফাতহুল কাদীর]</p>

  <br/>

  <h2 class="block_1" id="toc_id_1780">আয়াত: 7</h2>

  <br/>

  <p class="block_2"><span dir="rtl" class="text_2">وَأَوۡحَيۡنَآ</span><span dir="rtl" class="text_3"> </span><span dir="rtl" class="text_2">إِلَىٰٓ</span><span dir="rtl" class="text_3"> </span><span dir="rtl" class="text_2">أُمِّ</span><span dir="rtl" class="text_3"> </span><span dir="rtl" class="text_2">مُوسَىٰٓ</span><span dir="rtl" class="text_3"> </span><span dir="rtl" class="text_2">أَنۡ</span><span dir="rtl" class="text_3"> </span><span dir="rtl" class="text_2">أَرۡضِعِيهِۖ</span><span dir="rtl" class="text_3"> </span><span dir="rtl" class="text_2">فَإِذَا</span><span dir="rtl" class="text_3"> </span><span dir="rtl" class="text_2">خِفۡتِ</span><span dir="rtl" class="text_3"> </span><span dir="rtl" class="text_2">عَلَيۡهِ</span><span dir="rtl" class="text_3"> </span><span dir="rtl" class="text_2">فَأَلۡقِيهِ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡيَمِّ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَخَافِي</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَحۡزَنِيٓۖ</span><span dir="rtl" class="text_3"> </span><span dir="rtl" class="text_2">إِنَّا</span><span dir="rtl" class="text_3"> </span><span dir="rtl" class="text_2">رَآدُّوهُ</span><span dir="rtl" class="text_3"> </span><span dir="rtl" class="text_2">إِلَيۡكِ</span><span dir="rtl" class="text_3"> </span><span dir="rtl" class="text_2">وَجَاعِلُوهُ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡمُرۡسَلِينَ</span><span class="text_3"> </span></p>

  <p class="block_3">আর মূসা-জননীর প্রতি আমরা নির্দেশ দিলাম [১], ‘তাকে দুধ পান করাও। যখন তুমি তার সম্পর্কে কোনো আশংকা করবে, তখন একে দরিয়ায় নিক্ষেপ করো এবং ভয় করো না, পেরেশানও হয়ো না। আমরা অবশ্যই একে তোমার কাছে ফিরিয়ে দেব এবং একে রাসূলদের একজন করব।’</p><br /><p class="block_4"><span class="text_5">[১] বলা হয়েছে, </span><span dir="rtl" class="text_6">وأوحينا</span><span class="text_5"> এর মূল হলো, </span><span dir="rtl" class="text_6">وحي</span><span class="text_5"> যার শাব্দিক অর্থ হলো, </span><span dir="rtl" class="text_6">الإعْلَامُ</span><span dir="rtl" class="text_5"> </span><span dir="rtl" class="text_6">فيِ</span><span dir="rtl" class="text_5"> </span><span dir="rtl" class="text_6">خَفَاءٍ</span><span class="text_5"> বা গোপনে কোনো কিছু জানিয়ে দেয়া। [দেখুন, ফাতহুল বারী ১/২০৪৪৫] এখানে মূসা-জননীকে আল্লাহ্‌ তা‘আলা যে কোনো উপায়ে তাঁর কোনো নির্দেশ পৌঁছানোই উদ্দেশ্য। যে অর্থে কুরআনে নবুওয়তের ওহী ব্যবহার হয়েছে সে অর্থের </span><span dir="rtl" class="text_6">وحي</span><span class="text_5"> হওয়া বাধ্যতামূলক নয়। </span></p>

  <br/>

  <h2 class="block_1" id="toc_id_1781">আয়াত: 8</h2>

  <br/>

  <p class="block_2"><span dir="rtl" class="text_2">فَٱلۡتَقَطَهُۥٓ</span><span dir="rtl" class="text_3"> </span><span dir="rtl" class="text_2">ءَالُ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">لِيَكُونَ</span><span dir="rtl" class="text_3"> </span><span dir="rtl" class="text_2">لَهُمۡ</span><span dir="rtl" class="text_3"> </span><span dir="rtl" class="text_2">عَدُوّٗا</span><span dir="rtl" class="text_3"> </span><span dir="rtl" class="text_2">وَحَزَنًاۗ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">وَهَٰمَٰنَ</span><span dir="rtl" class="text_3"> </span><span dir="rtl" class="text_2">وَجُنُودَهُمَا</span><span dir="rtl" class="text_3"> </span><span dir="rtl" class="text_2">كَانُواْ</span><span dir="rtl" class="text_3"> </span><span dir="rtl" class="text_2">خَٰطِـِٔينَ</span><span class="text_3"> </span></p>

  <p class="block_3">তারপর ফির‘আউনের লোকজন তাকে কুড়িয়ে নিল। এর পরিণাম তো এ ছিল যে, সে তাদের শত্রু ও দুঃখের কারণ হবে [১]। নিঃসন্দেহে ফির‘আউন, হামান ও তাদের বাহিনী ছিল অপরাধী।</p>

  <br/>

  <p class="block_6">[১] অর্থাৎ এটা তাদের উদ্দেশ্য ছিল না বরং এ ছিল তাদের কাজের পরিণাম যা তাদের জন্য নির্ধারিত ছিল। তারা এমন এক শিশুকে উঠাচ্ছিল যার হাতে শেষ পর্যন্ত তাদেরকে ধ্বংস হতে হবে। [দেখুন, কুরতুবী; ফাতহুল কাদীর]</p>

  <br/>

  <h2 class="block_1" id="toc_id_1782">আয়াত: 9</h2>

  <br/>

  <p class="block_2"><span dir="rtl" class="text_2">وَقَالَتِ</span><span dir="rtl" class="text_3"> </span><span dir="rtl" class="text_2">ٱمۡرَأَتُ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">قُرَّتُ</span><span dir="rtl" class="text_3"> </span><span dir="rtl" class="text_2">عَيۡنٖ</span><span dir="rtl" class="text_3"> </span><span dir="rtl" class="text_2">لِّي</span><span dir="rtl" class="text_3"> </span><span dir="rtl" class="text_2">وَلَكَۖ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">تَقۡتُلُوهُ</span><span dir="rtl" class="text_3"> </span><span dir="rtl" class="text_2">عَسَىٰٓ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَنفَعَنَآ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">نَتَّخِذَهُۥ</span><span dir="rtl" class="text_3"> </span><span dir="rtl" class="text_2">وَلَدٗا</span><span dir="rtl" class="text_3"> </span><span dir="rtl" class="text_2">وَهُمۡ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يَشۡعُرُونَ</span><span class="text_3"> </span></p>

  <p class="block_3">ফির‘আউনের স্ত্রী বলল, ‘এ শিশু আমার ও তোমার নয়ন-প্ৰীতিকর। একে হত্যা করো না, সে আমাদের উপকারে আসতে পারে অথবা আমরা তাকে সন্তান হিসেবেও গ্রহণ করতে পারি।’ প্রকৃতপক্ষে ওরা এর পরিণাম উপলব্ধি করতে পারেনি।</p>

  <br/>

  <h2 class="block_1" id="toc_id_1783">আয়াত: 10</h2>

  <br/>

  <p class="block_2"><span dir="rtl" class="text_2">وَأَصۡبَحَ</span><span dir="rtl" class="text_3"> </span><span dir="rtl" class="text_2">فُؤَادُ</span><span dir="rtl" class="text_3"> </span><span dir="rtl" class="text_2">أُمِّ</span><span dir="rtl" class="text_3"> </span><span dir="rtl" class="text_2">مُوسَىٰ</span><span dir="rtl" class="text_3"> </span><span dir="rtl" class="text_2">فَٰرِغًاۖ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">كَادَتۡ</span><span dir="rtl" class="text_3"> </span><span dir="rtl" class="text_2">لَتُبۡدِي</span><span dir="rtl" class="text_3"> </span><span dir="rtl" class="text_2">بِهِۦ</span><span dir="rtl" class="text_3"> </span><span dir="rtl" class="text_2">لَوۡلَآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">رَّبَطۡنَا</span><span dir="rtl" class="text_3"> </span><span dir="rtl" class="text_2">عَلَىٰ</span><span dir="rtl" class="text_3"> </span><span dir="rtl" class="text_2">قَلۡبِهَا</span><span dir="rtl" class="text_3"> </span><span dir="rtl" class="text_2">لِتَكُونَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡمُؤۡمِنِينَ</span><span class="text_3"> </span></p>

  <p class="block_3">আর মূসা-জননীর হৃদয় অস্থির হয়ে পড়েছিল। যাতে সে আস্থাশীল হয় সে জন্য আমরা তার হৃদয়কে দৃঢ় করে না দিলে সে তার পরিচয় তো প্ৰকাশ করেই দিত।</p>

  <br/>

  <h2 class="block_1" id="toc_id_1784">আয়াত: 11</h2>

  <br/>

  <p class="block_2"><span dir="rtl" class="text_2">وَقَالَتۡ</span><span dir="rtl" class="text_3"> </span><span dir="rtl" class="text_2">لِأُخۡتِهِۦ</span><span dir="rtl" class="text_3"> </span><span dir="rtl" class="text_2">قُصِّيهِۖ</span><span dir="rtl" class="text_3"> </span><span dir="rtl" class="text_2">فَبَصُرَتۡ</span><span dir="rtl" class="text_3"> </span><span dir="rtl" class="text_2">بِهِۦ</span><span dir="rtl" class="text_3"> </span><span dir="rtl" class="text_2">عَن</span><span dir="rtl" class="text_3"> </span><span dir="rtl" class="text_2">جُنُبٖ</span><span dir="rtl" class="text_3"> </span><span dir="rtl" class="text_2">وَهُمۡ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يَشۡعُرُونَ</span><span class="text_3"> </span></p>

  <p class="block_3">আর সে মূসার বোনকে বলল, ‘এর পিছনে পিছনে যাও।’ সে দূর থেকে তাকে দেখছিল অথচ তারা তা উপলব্ধি করতে পারছিল না।</p>

  <br/>

  <h2 class="block_1" id="toc_id_1785">আয়াত: 12</h2>

  <br/>

  <p class="block_2"><span dir="rtl" class="text_2">۞وَحَرَّمۡنَا</span><span dir="rtl" class="text_3"> </span><span dir="rtl" class="text_2">عَلَيۡهِ</span><span dir="rtl" class="text_3"> </span><span dir="rtl" class="text_2">ٱلۡمَرَاضِعَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">قَبۡلُ</span><span dir="rtl" class="text_3"> </span><span dir="rtl" class="text_2">فَقَالَتۡ</span><span dir="rtl" class="text_3"> </span><span dir="rtl" class="text_2">هَلۡ</span><span dir="rtl" class="text_3"> </span><span dir="rtl" class="text_2">أَدُلُّكُمۡ</span><span dir="rtl" class="text_3"> </span><span dir="rtl" class="text_2">عَلَىٰٓ</span><span dir="rtl" class="text_3"> </span><span dir="rtl" class="text_2">أَهۡلِ</span><span dir="rtl" class="text_3"> </span><span dir="rtl" class="text_2">بَيۡتٖ</span><span dir="rtl" class="text_3"> </span><span dir="rtl" class="text_2">يَكۡفُلُونَهُۥ</span><span dir="rtl" class="text_3"> </span><span dir="rtl" class="text_2">لَكُمۡ</span><span dir="rtl" class="text_3"> </span><span dir="rtl" class="text_2">وَهُمۡ</span><span dir="rtl" class="text_3"> </span><span dir="rtl" class="text_2">لَهُۥ</span><span dir="rtl" class="text_3"> </span><span dir="rtl" class="text_2">نَٰصِحُونَ</span><span class="text_3"> </span></p>

  <p class="block_3">আর পূর্ব থেকেই আমরা ধাত্রী-স্তন্যপানে তাকে বিরত রেখেছিলাম। অতঃপর মূসার বোন বলল, ‘তোমাদেরকে কি আমি এমন এক পরিবারের সন্ধান দিব, যারা তোমাদের হয়ে একে লালন-পালন করবে এবং এর মঙ্গলকামী হবে?’</p>

  <br/>

  <h2 class="block_1" id="toc_id_1786">আয়াত: 13</h2>

  <br/>

  <p class="block_2"><span dir="rtl" class="text_2">فَرَدَدۡنَٰهُ</span><span dir="rtl" class="text_3"> </span><span dir="rtl" class="text_2">إِلَىٰٓ</span><span dir="rtl" class="text_3"> </span><span dir="rtl" class="text_2">أُمِّهِۦ</span><span dir="rtl" class="text_3"> </span><span dir="rtl" class="text_2">كَيۡ</span><span dir="rtl" class="text_3"> </span><span dir="rtl" class="text_2">تَقَرَّ</span><span dir="rtl" class="text_3"> </span><span dir="rtl" class="text_2">عَيۡنُهَا</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَحۡزَنَ</span><span dir="rtl" class="text_3"> </span><span dir="rtl" class="text_2">وَلِتَعۡلَمَ</span><span dir="rtl" class="text_3"> </span><span dir="rtl" class="text_2">أَنَّ</span><span dir="rtl" class="text_3"> </span><span dir="rtl" class="text_2">وَعۡدَ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">حَقّٞ</span><span dir="rtl" class="text_3"> </span><span dir="rtl" class="text_2">وَلَٰكِنَّ</span><span dir="rtl" class="text_3"> </span><span dir="rtl" class="text_2">أَكۡثَرَهُمۡ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يَعۡلَمُونَ</span><span class="text_3"> </span></p>

  <p class="block_3">অতঃপর আমরা তাকে ফিরিয়ে দিলাম তার জননীর কাছে, যাতে তার চোখ জুড়ায় এবং সে দুঃখ না করে, আর সে জেনে নেয় যে, আল্লাহ্‌র প্রতিশ্রুতি সত্য; কিন্তু অধিকাংশ মানুষই এটা জানে না।</p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 387 </span></p>

  <br/>

  <h2 class="block_1" id="toc_id_1787">আয়াত: 14</h2>

  <br/>

  <p class="block_2"><span dir="rtl" class="text_2">وَلَمَّا</span><span dir="rtl" class="text_3"> </span><span dir="rtl" class="text_2">بَلَغَ</span><span dir="rtl" class="text_3"> </span><span dir="rtl" class="text_2">أَشُدَّهُۥ</span><span dir="rtl" class="text_3"> </span><span dir="rtl" class="text_2">وَٱسۡتَوَىٰٓ</span><span dir="rtl" class="text_3"> </span><span dir="rtl" class="text_2">ءَاتَيۡنَٰهُ</span><span dir="rtl" class="text_3"> </span><span dir="rtl" class="text_2">حُكۡمٗا</span><span dir="rtl" class="text_3"> </span><span dir="rtl" class="text_2">وَعِلۡمٗاۚ</span><span dir="rtl" class="text_3"> </span><span dir="rtl" class="text_2">وَكَذَٰلِكَ</span><span dir="rtl" class="text_3"> </span><span dir="rtl" class="text_2">نَجۡزِي</span><span dir="rtl" class="text_3"> </span><span dir="rtl" class="text_2">ٱلۡمُحۡسِنِينَ</span><span class="text_3"> </span></p>

  <p class="block_3">আর যখন মূসা পূর্ণ যৌবনে উপনীত ও পরিণত বয়স্ক হল [১] তখন আমরা তাকে হিকমত ও জ্ঞান দান করলাম [২]; আর এভাবেই আমরা মুহসিনদেরকে পুরস্কার প্রদান করে থাকি।</p><br /><p class="block_4"><span class="text_5">[১] </span><span dir="rtl" class="text_6">أشدّ</span><span class="text_5"> শব্দের আভিধানিক অর্থ, শক্তি ও জোরের চরম সীমায় পৌঁছা। মানুষ শৈশবের দুর্বলতা থেকে আস্তে আস্তে শক্তি-সামর্থ্যের দিকে অগ্রসর হয়। তারপর এমন এক সময় আসে, যখন অস্তিত্বে যতটুকু শক্তি আসা সম্ভবপর, সবটুকুই পূর্ণ হয়ে যায়। এই সময়কেই </span><span dir="rtl" class="text_6">أشدّ</span><span class="text_5"> বলা হয়। এটা বিভিন্ন ভূখণ্ড ও বিভিন্ন জাতির মেজায অনুসারে বিভিন্ন রূপ হয়ে থাকে। কারও এই সময় তাড়াতাড়ি আসে এবং কারও দেরীতে। কোনো কোনো মুফাসসির এটাকে ৩৪ বছর বলে মত প্ৰকাশ করেছেন। যাকে আমরা পরিণত বয়স বলে থাকি এখানে সেটাই বোঝানো হয়েছে। এতে দেহের বৃদ্ধি একটি বিশেষ সীমা পর্যন্ত পৌঁছে থেমে যায়। এরপর চল্লিশ বছর পর্যন্ত বিরতিকাল। একে </span><span dir="rtl" class="text_6">استوى</span><span class="text_5"> শব্দ দ্বারা ব্যক্ত করা হয়েছে। এ থেকে জানা গেল যে, </span><span dir="rtl" class="text_6">استوى</span><span class="text_5"> তথা পরিণত বয়স ত্ৰিশ বছর থেকে শুরু করে চল্লিশ বছর পর্যন্ত বর্তমান থাকে। [দেখুন, ফাতহুল কাদীর; তাছাড়া সূরা আল-আন‘আমের ১৫২ নং আয়াতের ব্যাখ্যায় কিছু আলোচনা এসেছে]<br class="calibre1"/><br class="calibre1"/>[২] হুকুম অর্থ হিকমত, বুদ্ধিমত্তা, বিচক্ষণতা-ধী-শক্তি ও বিচারবুদ্ধি। আর জ্ঞান বলতে বুঝানো হয়েছে দীনী জ্ঞান বা ফিকহ অথবা নিজের দীন সম্পর্কিত জ্ঞান ও তার পিতৃপুরুষদের দীন। [ফাতহুল কাদীর] কারণ নিজের পিতা-মাতার সাথে সম্পর্ক প্রতিষ্ঠিত থাকার কারণে তিনি নিজের বাপ-দাদা তথা ইউসুফ, ইয়াকুব ও ইসহাক আলাইহিমুস সালামের শিক্ষার সাথে পরিচিত হতে পেরেছিলেন। </span></p>

  <br/>

  <h2 class="block_1" id="toc_id_1788">আয়াত: 15</h2>

  <br/>

  <p class="block_2"><span dir="rtl" class="text_2">وَدَخَلَ</span><span dir="rtl" class="text_3"> </span><span dir="rtl" class="text_2">ٱلۡمَدِينَةَ</span><span dir="rtl" class="text_3"> </span><span dir="rtl" class="text_2">عَلَىٰ</span><span dir="rtl" class="text_3"> </span><span dir="rtl" class="text_2">حِينِ</span><span dir="rtl" class="text_3"> </span><span dir="rtl" class="text_2">غَفۡلَةٖ</span><span dir="rtl" class="text_3"> </span><span dir="rtl" class="text_2">مِّنۡ</span><span dir="rtl" class="text_3"> </span><span dir="rtl" class="text_2">أَهۡلِهَا</span><span dir="rtl" class="text_3"> </span><span dir="rtl" class="text_2">فَوَجَدَ</span><span dir="rtl" class="text_3"> </span><span dir="rtl" class="text_2">فِيهَا</span><span dir="rtl" class="text_3"> </span><span dir="rtl" class="text_2">رَجُلَيۡنِ</span><span dir="rtl" class="text_3"> </span><span dir="rtl" class="text_2">يَقۡتَتِلَانِ</span><span dir="rtl" class="text_3"> </span><span dir="rtl" class="text_2">هَٰذَا</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">شِيعَتِهِۦ</span><span dir="rtl" class="text_3"> </span><span dir="rtl" class="text_2">وَهَٰذَا</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">عَدُوِّهِۦۖ</span><span dir="rtl" class="text_3"> </span><span dir="rtl" class="text_2">فَٱسۡتَغَٰثَهُ</span><span dir="rtl" class="text_3"> </span><span dir="rtl" class="text_2">ٱلَّذِي</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">شِيعَتِهِۦ</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱلَّذِي</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">عَدُوِّهِۦ</span><span dir="rtl" class="text_3"> </span><span dir="rtl" class="text_2">فَوَكَزَهُۥ</span><span dir="rtl" class="text_3"> </span><span dir="rtl" class="text_2">مُوسَىٰ</span><span dir="rtl" class="text_3"> </span><span dir="rtl" class="text_2">فَقَضَىٰ</span><span dir="rtl" class="text_3"> </span><span dir="rtl" class="text_2">عَلَيۡهِۖ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">هَٰذَا</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">عَمَلِ</span><span dir="rtl" class="text_3"> </span><span dir="rtl" class="text_2">ٱلشَّيۡطَٰنِۖ</span><span dir="rtl" class="text_3"> </span><span dir="rtl" class="text_2">إِنَّهُۥ</span><span dir="rtl" class="text_3"> </span><span dir="rtl" class="text_2">عَدُوّٞ</span><span dir="rtl" class="text_3"> </span><span dir="rtl" class="text_2">مُّضِلّٞ</span><span dir="rtl" class="text_3"> </span><span dir="rtl" class="text_2">مُّبِينٞ</span><span class="text_3"> </span></p>

  <p class="block_3">আর তিনি নগরীতে প্রবেশ করলেন, যখন এর অধিবাসীরা ছিল অসতর্ক [১]। সেখানে তিনি দুটি লোককে সংঘর্ষে লিপ্ত দেখলেন, একজন তার নিজ দলের এবং অন্যজন তার শক্রদলের। অতঃপর মূসার দলের লোকটি ওর শত্রুর বিরুদ্ধে তার সাহায্য প্রার্থনা করল, তখন মূসা তাকে ঘুষি মারলেন [২]; এভাবে তিনি তাকে হত্যা করে বসলেন। মূসা বললেন, ‘এটা শয়তানের কাণ্ড [৩]। সে তো প্ৰকাশ্য শত্রু ও বিভ্রান্তকারী।’</p><br /><p class="block_4"><span class="text_5">[১] অধিকাংশ মুফাসসিরের মতে, মূসা আলাইহিস সালাম দুপুর সময়ে শহরে প্রবেশ করেছিলেন। এ সময় মানুষ দিবানিদ্রায় মশগুল থাকত। [ফাতহুল কাদীর] কারণ, তিনি তার সঠিক দীন সম্পর্কে জানার পর ফির‘আউনের দীনের দোষ-ত্রুটি বর্ণনা করতে আরম্ভ করলে, সেটা প্রসিদ্ধি লাভ করে। তাই তিনি বাইরে বের হতেন না। [কুরতুবী]<br class="calibre1"/><br class="calibre1"/>[২] </span><span dir="rtl" class="text_6">وكز</span><span class="text_5"> শব্দের অর্থ ঘুষি মারা। ঘুষির সাথেই লোকটি মারা গেল। [দেখুন, ইবন কাসীর; ফাতহুল কাদীর] <br class="calibre1"/><br class="calibre1"/>[৩] কিবতী লোকটিকে হত্যা করা শয়তানের কারসাজী ছিল। কারণ, যে স্থানে মুসলিম এবং কিছুসংখ্যক অমুসলিম অন্য কোনো রাষ্ট্রে পরস্পর শান্তিতে বসবাস করে, একে অপরের উপর হামলা করা অথবা লুটতরাজ করাকে উভয়পক্ষে বিশ্বাসঘাতকতা মনে করে; সেইস্থানে এ ধরনের জীবন যাপন ও আদান-প্ৰদানও এক প্রকার কার্যগত চুক্তি যা অবশ্য পালনীয় এবং বিরুদ্ধাচারণ বিশ্বাসঘাতকতার শামিল। [ফাতহুল কাদীর] সারকথা, কার্যগত চুক্তির কারণে কিবতীকে ইচ্ছাকৃতভাবে হত্যা করা হলে তা জায়েয হত না, কিন্তু মূসা আলাইহিস সালাম তাকে প্ৰাণে মারার ইচ্ছা করেননি; বরং ইসরাঈলী লোকটিকে তার যুলুম থেকে বাঁচানোর উদ্দেশ্যে হাতে প্রহার করেছিলেন। এটা স্বভাবতঃ হত্যার কারণ হয় না। কিন্তু কিবতী এতেই মারা গেল। [ফাতহুল কাদীর] মুসা আলাইহিস সালাম অনুভব করলেন যে, তাকে প্রতিরোধ করার জন্য আরও কম মাত্রার প্রহারও যথেষ্ট ছিল, কাজেই এই বাড়াবাড়ি না করলেও চলত। এ কারণেই তিনি একে শয়তানের কারসাজী আখ্যা দিয়ে ক্ষমা প্রার্থনা করেছেন। </span></p>

  <br/>

  <h2 class="block_1" id="toc_id_1789">আয়াত: 16</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">رَبِّ</span><span dir="rtl" class="text_3"> </span><span dir="rtl" class="text_2">إِنِّي</span><span dir="rtl" class="text_3"> </span><span dir="rtl" class="text_2">ظَلَمۡتُ</span><span dir="rtl" class="text_3"> </span><span dir="rtl" class="text_2">نَفۡسِي</span><span dir="rtl" class="text_3"> </span><span dir="rtl" class="text_2">فَٱغۡفِرۡ</span><span dir="rtl" class="text_3"> </span><span dir="rtl" class="text_2">لِي</span><span dir="rtl" class="text_3"> </span><span dir="rtl" class="text_2">فَغَفَرَ</span><span dir="rtl" class="text_3"> </span><span dir="rtl" class="text_2">لَهُۥٓۚ</span><span dir="rtl" class="text_3"> </span><span dir="rtl" class="text_2">إِنَّهُۥ</span><span dir="rtl" class="text_3"> </span><span dir="rtl" class="text_2">هُوَ</span><span dir="rtl" class="text_3"> </span><span dir="rtl" class="text_2">ٱلۡغَفُورُ</span><span dir="rtl" class="text_3"> </span><span dir="rtl" class="text_2">ٱلرَّحِيمُ</span><span class="text_3"> </span></p>

  <p class="block_3">তিনি বললেন, ‘হে আমার রব! আমি তো আমার নিজের প্রতি যুলুম করেছি; কাজেই আপনি আমাকে ক্ষমা করুন।’ অতঃপর তিনি তাকে ক্ষমা করলেন। নিশ্চয় তিনি ক্ষমাশীল, পরম দয়ালু।</p>

  <br/>

  <h2 class="block_1" id="toc_id_1790">আয়াত: 17</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">رَبِّ</span><span dir="rtl" class="text_3"> </span><span dir="rtl" class="text_2">بِمَآ</span><span dir="rtl" class="text_3"> </span><span dir="rtl" class="text_2">أَنۡعَمۡتَ</span><span dir="rtl" class="text_3"> </span><span dir="rtl" class="text_2">عَلَيَّ</span><span dir="rtl" class="text_3"> </span><span dir="rtl" class="text_2">فَلَنۡ</span><span dir="rtl" class="text_3"> </span><span dir="rtl" class="text_2">أَكُونَ</span><span dir="rtl" class="text_3"> </span><span dir="rtl" class="text_2">ظَهِيرٗا</span><span dir="rtl" class="text_3"> </span><span dir="rtl" class="text_2">لِّلۡمُجۡرِمِينَ</span><span class="text_3"> </span></p>

  <p class="block_3">তিনি বললেন, ‘হে আমার রব! আপনি যেহেতু আমার প্রতি অনুগ্রহ করেছেন, আমি কখনো অপরাধীদের সাহায্যকারী হব না [১]।’</p>

  <br/>

  <p class="block_6">[১] মূসা আলাইহিস সালামের এই বিচ্যুতি আল্লাহ্‌ তা‘আলা ক্ষমা করলেন। তিনি এর শোকর আদায় করণার্থে আরয করলেন, আমি ভবিষ্যতে কোনো অপরাধীকে সাহায্য করব না। এর অর্থ কেবল এই নয় যে, আমি কোনো অপরাধীর সহায়ক হবো না বরং এর অর্থ এটাও হয় যে, আমার সাহায্য-সহায়তা কখনো এমন লোকদের পক্ষে থাকবে না যারা দুনিয়ায় যুলুম ও নিপীড়ন চালায়। মুসলিম আলেমগণ সাধারণভাবে মূসার এ অঙ্গীকার থেকে একথা প্রমাণ করেছেন যে, একজন মু’মিনের কোনো যালেমকে সাহায্য করা থেকে পুরোপুরি দূরে থাকা উচিত। প্রখ্যাত তাবেঈ আতা ইবন আবী রাবাহর কাছে এক ব্যক্তি বলে, আমার ভাই বনী উমাইয়া সরকারের অধীনে কূফার গভর্ণরের কাতিব বা লিখক, বিভিন্ন বিষয়ের ফায়সালা করা তার কাজ নয়, তবে যেসব ফায়সালা করা হয় সেগুলো তার কলমের সাহায্যেই জারী হয়। এ চাকুরী না করলে সে ভাতে মারা যাবে। আতা জবাবে এ আয়াতটি পাঠ করেন এবং বলেন, তোমার ভাইয়ের নিজের কলম ছুঁড়ে ফেলে দেয়া উচিত, রিযিকদাতা হচ্ছেন আল্লাহ্‌। আর একজন কাতিব ‘আমের শা’বীকে জিজ্ঞেস করেন, “হে আবু ‘আমার! আমি শুধুমাত্র হুকুমনামা লিখে তা জারী করার দায়িত্ব পালন করি, মূল ফায়সালা করার দায়িত্ব আমার নয়। এ জীবিকা কি আমার জন্য বৈধ?” তিনি জবাব দেন, “হতে পারে কোনো নিরাপরাধ ব্যক্তিকে হত্যার ফায়সালা করা হয়েছে এবং তোমার কলম দিয়ে তা জারী হবে। হতে পারে, কোনো সম্পদ অন্যায়ভাবে বাজেয়াপ্ত করা হয়েছে অথবা কারো গৃহ ধসানোর হুকুম দেয়া হয়েছে এবং তা তোমার কলম দিয়ে জারী হচ্ছে।” তারপর ইমাম এ আয়াতটি পাঠ করেন। আয়াতটি শুনেই কাতিব বলে ওঠেন, “আজকের পর থেকে আমার কলম বনী উমাইয়ার হুকুমনামা জারী হওয়ার কাজে ব্যবহৃত হবে না।” ইমাম বললেন, “তাহলে আল্লাহ্‌ও তোমাকে রিফিক থেকে বঞ্চিত করবেন না।” [কুরতুবী] <br class="calibre1"/><br class="calibre1"/>আবদুর রহমান ইবন মুসলিম যাহহাককে শুধুমাত্র বুখারায় গিয়ে সেখানকার লোকদের বেতন বণ্টন করে দেয়ার কাজে পাঠাতে চাচ্ছিলেন। কিন্তু তিনি সে দায়িত্ব গ্রহণ করতেও অস্বীকার করেন। তাঁর বন্ধুরা বলেন, এতে ক্ষতি কী? তিনি বলেন, আমি জালেমদের কোনো কাজেও সাহায্যকারী হতে চাই না। [কুরতুবী] পূর্ববর্তী মনীষীগণের কাছ থেকে এ সম্পর্কে আরও বহু বৰ্ণনা এসেছে।</p>

  <br/>

  <h2 class="block_1" id="toc_id_1791">আয়াত: 18</h2>

  <br/>

  <p class="block_2"><span dir="rtl" class="text_2">فَأَصۡبَحَ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡمَدِينَةِ</span><span dir="rtl" class="text_3"> </span><span dir="rtl" class="text_2">خَآئِفٗا</span><span dir="rtl" class="text_3"> </span><span dir="rtl" class="text_2">يَتَرَقَّبُ</span><span dir="rtl" class="text_3"> </span><span dir="rtl" class="text_2">فَإِذَا</span><span dir="rtl" class="text_3"> </span><span dir="rtl" class="text_2">ٱلَّذِي</span><span dir="rtl" class="text_3"> </span><span dir="rtl" class="text_2">ٱسۡتَنصَرَهُۥ</span><span dir="rtl" class="text_3"> </span><span dir="rtl" class="text_2">بِٱلۡأَمۡسِ</span><span dir="rtl" class="text_3"> </span><span dir="rtl" class="text_2">يَسۡتَصۡرِخُهُۥۚ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">لَهُۥ</span><span dir="rtl" class="text_3"> </span><span dir="rtl" class="text_2">مُوسَىٰٓ</span><span dir="rtl" class="text_3"> </span><span dir="rtl" class="text_2">إِنَّكَ</span><span dir="rtl" class="text_3"> </span><span dir="rtl" class="text_2">لَغَوِيّٞ</span><span dir="rtl" class="text_3"> </span><span dir="rtl" class="text_2">مُّبِينٞ</span><span class="text_3"> </span></p>

  <p class="block_3">অতঃপর ভীত সতর্ক অবস্থায় সে নগরীতে তার ভোর হল। হঠাৎ তিনি শুনতে পেলেন আগের দিন যে ব্যক্তি গতকাল তার কাছে সাহায্য চেয়েছিল, সে সাহায্যের জন্য চিৎকার করছে। মূসা তাকে বললেন, ‘তুমি তো স্পষ্টই একজন বিভ্ৰান্ত ব্যক্তি [১]।’</p>

  <br/>

  <p class="block_6">[১] অর্থাৎ তুমি ঝগড়াটে স্বভাবের বলে মনে হচ্ছে। প্রতিদিন কারো না কারো সাথে তোমার ঝগড়া হতেই থাকে। গতকাল একজনের সাথে ঝগড়া বাধিয়েছিলে, আজ আবার আরেকজনের সাথে বাধিয়েছো। [বাগভী]</p>

  <br/>

  <h2 class="block_1" id="toc_id_1792">আয়াত: 19</h2>

  <br/>

  <p class="block_2"><span dir="rtl" class="text_2">فَلَمَّآ</span><span dir="rtl" class="text_3"> </span><span dir="rtl" class="text_2">أَنۡ</span><span dir="rtl" class="text_3"> </span><span dir="rtl" class="text_2">أَرَادَ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَبۡطِشَ</span><span dir="rtl" class="text_3"> </span><span dir="rtl" class="text_2">بِٱلَّذِي</span><span dir="rtl" class="text_3"> </span><span dir="rtl" class="text_2">هُوَ</span><span dir="rtl" class="text_3"> </span><span dir="rtl" class="text_2">عَدُوّٞ</span><span dir="rtl" class="text_3"> </span><span dir="rtl" class="text_2">لَّهُمَا</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">يَٰمُوسَىٰٓ</span><span dir="rtl" class="text_3"> </span><span dir="rtl" class="text_2">أَتُرِيدُ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَقۡتُلَنِي</span><span dir="rtl" class="text_3"> </span><span dir="rtl" class="text_2">كَمَا</span><span dir="rtl" class="text_3"> </span><span dir="rtl" class="text_2">قَتَلۡتَ</span><span dir="rtl" class="text_3"> </span><span dir="rtl" class="text_2">نَفۡسَۢا</span><span dir="rtl" class="text_3"> </span><span dir="rtl" class="text_2">بِٱلۡأَمۡسِۖ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">تُرِيدُ</span><span dir="rtl" class="text_3"> </span><span dir="rtl" class="text_2">إِلَّآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَكُونَ</span><span dir="rtl" class="text_3"> </span><span dir="rtl" class="text_2">جَبَّارٗا</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡأَرۡضِ</span><span dir="rtl" class="text_3"> </span><span dir="rtl" class="text_2">وَمَا</span><span dir="rtl" class="text_3"> </span><span dir="rtl" class="text_2">تُرِيدُ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَكُونَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡمُصۡلِحِينَ</span><span class="text_3"> </span></p>

  <p class="block_3">অতঃপর মূসা যখন উভয়ের শক্রকে ধরতে উদ্যত হলেন, তখন সে ব্যক্তি বলে উঠল [১], ‘হে মূসা! গতকাল তুমি যেমন এক ব্যক্তিকে হত্যা করেছ, সেভাবে আমাকেও কি হত্যা করতে চাচ্ছ? তুমি তো যমীনের বুকে স্বেচ্ছাচারী হতে চাচ্ছ, তুমি তো চাও না শান্তি স্থাপনাকারীদের অন্তর্ভুক্ত হতে!’</p>

  <br/>

  <p class="block_6">[১] অধিকাংশ মুফাসসিরের মতে এ কথাটি ইসরাঈলী লোকটিই বলেছিল। সে মূসা আলাইহিস সালামের পূর্ববর্তী সম্বোধনের কারণে এ ভয় করেছিল যে, মূসা আলাইহিস সালাম বুঝি তাকেই আক্রমণ করতে উদ্যত হচ্ছে। আর মূসা আলাইহিস সালামের আক্রমণ মানেই নিৰ্ঘাত মৃত্যু। কারণ, গতকালই এক লোককে আক্রমণ করে শেষ করে দিয়েছে। আজ বুঝি আমাকেই শেষ করে দেবে। তাই সে গতকালের কিবতী হত্যার গোপণ কথা ফাঁস করে দিয়েছে। আর তাতেই কিবতী লোকটি সুযোগ পেয়ে তা ফের‘আউনের পরিষদবর্গের কাছে জানিয়ে দিলে তারা তার বিরুদ্ধে ব্যবস্থা নিতে উদ্যত হয়। [ইবন কাসীর] <br class="calibre1"/><br class="calibre1"/>তবে কোনো কোনো মুফাসসির বলেন, এ কথাটি ইসরাঈলী লোকটির নয়। বরং এটা কিবতী লোকেরই কথা। সে মূসা আলাইহিস সালামের ভয়াল চিত্র দেখে ঘাবড়ে গিয়েছিল। তার মনে হয়েছিল যে, আজ যে আমাকে এমনভাবে মারার জন্য এগিয়ে আসছে সেই নিশ্চয়ই গতকালের হত্যাকাণ্ড ঘটিয়েছে। সে ছাড়া আর কার এমন বুকের পাটা আছে যে, আমাদের শাসকগোষ্ঠীর গায়ে হাত তুলে? তাই সে অনুমান নির্ভর হয়ে বলে বসে যে, তুমি কাল যেভাবে হত্যা করেছ আজ কি সে রকমই আমাকে হত্যা করতে চাচ্ছ? [ফাতহুল কাদীর]</p>

  <br/>

  <h2 class="block_1" id="toc_id_1793">আয়াত: 20</h2>

  <br/>

  <p class="block_2"><span dir="rtl" class="text_2">وَجَآءَ</span><span dir="rtl" class="text_3"> </span><span dir="rtl" class="text_2">رَجُلٞ</span><span dir="rtl" class="text_3"> </span><span dir="rtl" class="text_2">مِّنۡ</span><span dir="rtl" class="text_3"> </span><span dir="rtl" class="text_2">أَقۡصَا</span><span dir="rtl" class="text_3"> </span><span dir="rtl" class="text_2">ٱلۡمَدِينَةِ</span><span dir="rtl" class="text_3"> </span><span dir="rtl" class="text_2">يَسۡعَىٰ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">يَٰمُوسَىٰٓ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">ٱلۡمَلَأَ</span><span dir="rtl" class="text_3"> </span><span dir="rtl" class="text_2">يَأۡتَمِرُونَ</span><span dir="rtl" class="text_3"> </span><span dir="rtl" class="text_2">بِكَ</span><span dir="rtl" class="text_3"> </span><span dir="rtl" class="text_2">لِيَقۡتُلُوكَ</span><span dir="rtl" class="text_3"> </span><span dir="rtl" class="text_2">فَٱخۡرُجۡ</span><span dir="rtl" class="text_3"> </span><span dir="rtl" class="text_2">إِنِّي</span><span dir="rtl" class="text_3"> </span><span dir="rtl" class="text_2">لَكَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلنَّـٰصِحِينَ</span><span class="text_3"> </span></p>

  <p class="block_3">আর নগরীর দূর প্রান্ত থেকে এক ব্যক্তি ছুটে এসে বলল, ‘হে মূসা! পরিষদবর্গ তোমাকে হত্যা করার পরামর্শ করছে [১]। কাজেই তুমি বাইরে চলে যাও, আমি তো তোমার কল্যাণকামী।’</p>

  <br/>

  <p class="block_6">[১] অর্থাৎ এ দ্বিতীয় ঝগড়ার ফলে হত্যা রহস্য প্রকাশ হয়ে যাওয়ার পর সংশ্লিষ্ট মিসরীয়টি যখন গিয়ে সরকারকে জানিয়ে দিল তখন এ পরামর্শের ঘটনা ঘটে। [দেখুন, কুরতুবী]</p>

  <br/>

  <h2 class="block_1" id="toc_id_1794">আয়াত: 21</h2>

  <br/>

  <p class="block_2"><span dir="rtl" class="text_2">فَخَرَجَ</span><span dir="rtl" class="text_3"> </span><span dir="rtl" class="text_2">مِنۡهَا</span><span dir="rtl" class="text_3"> </span><span dir="rtl" class="text_2">خَآئِفٗا</span><span dir="rtl" class="text_3"> </span><span dir="rtl" class="text_2">يَتَرَقَّبُۖ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">رَبِّ</span><span dir="rtl" class="text_3"> </span><span dir="rtl" class="text_2">نَجِّنِي</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡقَوۡمِ</span><span dir="rtl" class="text_3"> </span><span dir="rtl" class="text_2">ٱلظَّـٰلِمِينَ</span><span class="text_3"> </span></p>

  <p class="block_3">তখন তিনি ভীত সতর্ক অবস্থায় সেখান থেকে বের হয়ে পড়লেন এবং বললেন, ‘হে আমার রব! আপনি যালিম সম্পপ্ৰদায় থেকে আমাকে রক্ষা করুন।’</p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 388 </span></p>

  <br/>

  <h2 class="block_1" id="toc_id_1795">আয়াত: 22</h2>

  <br/>

  <p class="block_2"><span dir="rtl" class="text_2">وَلَمَّا</span><span dir="rtl" class="text_3"> </span><span dir="rtl" class="text_2">تَوَجَّهَ</span><span dir="rtl" class="text_3"> </span><span dir="rtl" class="text_2">تِلۡقَآءَ</span><span dir="rtl" class="text_3"> </span><span dir="rtl" class="text_2">مَدۡيَنَ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">عَسَىٰ</span><span dir="rtl" class="text_3"> </span><span dir="rtl" class="text_2">رَبِّيٓ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَهۡدِيَنِي</span><span dir="rtl" class="text_3"> </span><span dir="rtl" class="text_2">سَوَآءَ</span><span dir="rtl" class="text_3"> </span><span dir="rtl" class="text_2">ٱلسَّبِيلِ</span><span class="text_3"> </span></p>

  <p class="block_3">আর যখন মূসা মাদ্‌ইয়ান [১] অভিমুখে যাত্রা করলেন তখন বললেন, ‘আশা করি আমার রব আমাকে সরল পথ দেখাবেন [২]।’</p>

  <br/>

  <p class="block_6">[১] মাদইয়ান নামক এ শহরটি মতান্তরে ইবরাহীম আলাইহিস সালামের ছেলে মাদইয়ানের নামানুসারে নামকরণ করা হয়েছে। জায়গাটি সম্পর্কে বলা হয় যে, সেটি ফের‘আউনী রাষ্ট্রের বাইরে ছিল। মূসা আলাইহিস সালাম ফির‘আউনের হাত থেকে বাঁচার জন্য স্বাভাবিক আশংকাবোধ করে মিশর থেকে হিজরত করার ইচ্ছা করলেন। বলাবাহুল্য, এই আশংকাবোধ নবুওয়ত ও তাওয়াক্কুল কোনোটিরই পরিপন্থি নয়। মাদইয়ানের দিক নির্দিষ্ট করার কারণ সম্ভবতঃ এই ছিল যে, মাদইয়ানেও ইবরাহীম আলাইহিস সালামের বংশধরদের বসতি ছিল। মূসা আলাইহিস সালামও এই বংশের অন্তর্ভুক্ত ছিলেন। [দেখুন, কুরতুবী]<br class="calibre1"/><br class="calibre1"/>[২] অর্থাৎ এমন পথ যার সাহায্যে সহজে মাদয়ানে পৌঁছে যাবো। উল্লেখ্য, সে সময় মাদইয়ান ছিল ফেরাউনের রাজ্য-সীমার বাইরে। মূসা আলাইহিস সালাম সম্পূর্ণ নিঃসম্বল অবস্থায় মিশর থেকে বের হন। তার সাথে পাথেয় বলতে কিছুই ছিল না এবং রাস্তাও জানা ছিল না। এই সংকটময় অবস্থায় তিনি আল্লাহ্‌র দিকে মনোনিবেশ করে এ দো‘আ করেছিলেন, আল্লাহ্‌ তা‘আলা তার দো‘আ কবুল করলেন। [কুরতুবী]</p>

  <br/>

  <h2 class="block_1" id="toc_id_1796">আয়াত: 23</h2>

  <br/>

  <p class="block_2"><span dir="rtl" class="text_2">وَلَمَّا</span><span dir="rtl" class="text_3"> </span><span dir="rtl" class="text_2">وَرَدَ</span><span dir="rtl" class="text_3"> </span><span dir="rtl" class="text_2">مَآءَ</span><span dir="rtl" class="text_3"> </span><span dir="rtl" class="text_2">مَدۡيَنَ</span><span dir="rtl" class="text_3"> </span><span dir="rtl" class="text_2">وَجَدَ</span><span dir="rtl" class="text_3"> </span><span dir="rtl" class="text_2">عَلَيۡهِ</span><span dir="rtl" class="text_3"> </span><span dir="rtl" class="text_2">أُمَّةٗ</span><span dir="rtl" class="text_3"> </span><span dir="rtl" class="text_2">مِّنَ</span><span dir="rtl" class="text_3"> </span><span dir="rtl" class="text_2">ٱلنَّاسِ</span><span dir="rtl" class="text_3"> </span><span dir="rtl" class="text_2">يَسۡقُونَ</span><span dir="rtl" class="text_3"> </span><span dir="rtl" class="text_2">وَوَجَدَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">دُونِهِمُ</span><span dir="rtl" class="text_3"> </span><span dir="rtl" class="text_2">ٱمۡرَأَتَيۡنِ</span><span dir="rtl" class="text_3"> </span><span dir="rtl" class="text_2">تَذُودَانِۖ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">خَطۡبُكُمَاۖ</span><span dir="rtl" class="text_3"> </span><span dir="rtl" class="text_2">قَالَتَا</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">نَسۡقِي</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">يُصۡدِرَ</span><span dir="rtl" class="text_3"> </span><span dir="rtl" class="text_2">ٱلرِّعَآءُۖ</span><span dir="rtl" class="text_3"> </span><span dir="rtl" class="text_2">وَأَبُونَا</span><span dir="rtl" class="text_3"> </span><span dir="rtl" class="text_2">شَيۡخٞ</span><span dir="rtl" class="text_3"> </span><span dir="rtl" class="text_2">كَبِيرٞ</span><span class="text_3"> </span></p>

  <p class="block_3">আর যখন তিনি মাদ্‌য়ানের কূপের কাছে পৌঁছলেন [১], দেখতে পেলেন, একদল লোক তাদের জানোয়ারগুলোকে পানি পান করাচ্ছে এবং তাদের পিছনে দুজন নারী তাদের পশুগুলোকে আগলে রাখছে। মূসা বললেন, ‘তোমাদের কী ব্যাপার [২]?’ তারা বলল, ‘আমরা আমাদের জানোয়ারগুলোকে পানি পান করাতে পারি না, যতক্ষণ রাখালেরা তাদের জানোয়ারগুলোকে নিয়ে সরে না যায়। আর আমাদের পিতা খুব বৃদ্ধ [৩]।’</p>

  <br/>

  <p class="block_6">[১] এ স্থানটি, যেখানে মূসা পৌঁছেছিলেন, এটি আকাবা উপসাগরের পশ্চিম তীরে। বর্তমানে এ জায়গাটিকে আল বিদ‘আ বলা হয়। সেখানে একটি ছোট মতো শহর গড়ে উঠেছে। আমি ২০০৪ সালে তাবুক যাওয়ার পথে এ জায়গাটি দেখেছি। স্থানীয় অধিবাসীরা আমাকে জানিয়েছে, বাপ-দাদাদের আমল থেকে আমরা শুনে আসছি মাদয়ান এখানেই অবস্থিত ছিল। এর সন্নিকটে সামান্য দূরে একটি স্থানকে বর্তমানে “মাগায়েরে শু‘আইব” বা “মাগারাতে শু‘আইব” বলা হয়। সেখানে সামূদী প্যাটার্নের কিছু ইমারত রয়েছে। আর এর প্রায় এক মাইল দু’মাইল দূরে কিছু প্রাচীন ধ্বংসাবশেষ রয়েছে। এর মধ্যে আমরা দেখেছি দু’টি অন্ধকূপ। স্থানীয় লোকেরা আমাদের জানিয়েছে, নিশ্চিতভাবে আমরা কিছু বলতে পারি না তবে আমাদের এখানে একথাই প্রচলিত যে, এ দু’টি কূপের মধ্য থেকে একটি কূপে মূসা তাঁর ছাগলের পানি পান করিয়েছেন। <br class="calibre1"/><br class="calibre1"/>[২] মূসা আলাইহিস সালাম নারীদ্বয়কে জিজ্ঞেস করলেন- ‘তোমাদের কি ব্যাপার? তোমরা তোমাদের ছাগলগুলোকে আগলিয়ে দাঁড়িয়ে আছ কেন? অন্যদের ন্যায় কূপের কাছে এনে পানি পান করাও না কেন? তারা জওয়াব দিল, আমাদের অভ্যাস এই যে, আমরা পুরুষের সাথে মেলামেশা থেকে আত্মরক্ষার জন্যে ছাগলগুলোকে পানি পান করাই না, যে পর্যন্ত তারা কূপের কাছে থাকে। তারা চলে গেলে আমরা ছাগলগুলোকে পানি পান করাই। [কুরতুবী; ফাতহুল কাদীর]<br class="calibre1"/><br class="calibre1"/>[৩] অর্থাৎ নারীদ্বয়ের পূর্বোক্ত বাক্য শুনে এ প্রশ্ন দেখা দিতে পারত যে, তোমাদের কি কোনো পুরুষ নেই যে, নারীদেরকে একাজে আসতে হয়েছে? নারীদ্বয় এই সম্ভাব্য প্রশ্নের জওয়াবও সাথে সাথে দিয়ে দিল যে, আমাদের পিতা অতিশয় বৃদ্ধ। তিনি একাজ করতে পারেন না। তাই আমরা করতে বাধ্য হয়েছি। [দেখুন, কুরতুবী; ফাতহুল কাদীর] <br class="calibre1"/><br class="calibre1"/>এ মেয়েদের পিতার ব্যাপারে আমাদের সাধারণভাবে এ কথা প্রচার হয়ে গেছে যে, তিনি ছিলেন শু‘আইব আলাইহিস সালাম। কিন্তু কুরআন মজীদে ইশারা ইংগিতে কোথাও এমন কথা বলা হয়নি যা থেকে বুঝা যেতে পারে তিনি শু‘আইব আলাইহিস সালাম ছিলেন। অথচ শু‘আইব আলাইহিস সালাম কুরআনের একটি পরিচিত ব্যক্তিত্ব। এ মেয়েদের পিতা যদি তিনিই হতেন তাহলে এখানে একথা সুস্পষ্ট না করে দেয়ার কোনো কারণই ছিল না। শু‘আইব নবী না হলেও এ সৎ ব্যক্তিটির দীন সম্পর্কে অনুমান করা হয় যে, মূসা আলাইহিস সালামের মতো তিনিও ইবরাহীমী দীনের অনুসারী ছিলেন। কেননা যেভাবে মূসা ছিলেন ইসহাক ইবন ইবরাহীম আলাইহিমাস সালামের আওলাদ ঠিক তেমনি তিনিও ছিলেন মাদইয়ান ইবন ইবরাহীমের বংশধর। কুরআন ব্যাখ্যাতা নিশাপুরী হাসান বাসরীর বরাত দিয়ে লিখেছেন: “তিনি একজন মুসলিম ছিলেন। শু‘আইবের দীন তিনি গ্ৰহন করে নিয়েছিলেন।” মোট কথা, তিনি নবী শু‘আইব ছিলেন না। কোনো মহৎ ব্যক্তি ছিলেন। তবে তার নাম ‘শু‘আইব’ থাকাটা বিচিত্র কিছু নয়। কারণ, বনী ইসরাঈলগণ তাদের নবীদের নামে নিজেদের সন্তানদের নামকরণ করতেন। আর হয়ত সে কারণেই লোকদের মধ্যে এ ব্যাপারে সংশয় বিরাজ করছে। [শাইখুল ইসলাম ইবন তাইমিয়্যাহ এ ব্যাপারটি তার কয়েকটি গ্রন্থে বিস্তারিত আলোচনা করেছেন। যেমন, আল-জাওয়াবুস সহীহ ২/২৪৯-২৫০; জামেউর রাসায়িল ১/৬১-৬২; মাজমু‘ ফাতাওয়া ২০/৪২৯]</p>

  <br/>

  <h2 class="block_1" id="toc_id_1797">আয়াত: 24</h2>

  <br/>

  <p class="block_2"><span dir="rtl" class="text_2">فَسَقَىٰ</span><span dir="rtl" class="text_3"> </span><span dir="rtl" class="text_2">لَهُمَا</span><span dir="rtl" class="text_3"> </span><span dir="rtl" class="text_2">ثُمَّ</span><span dir="rtl" class="text_3"> </span><span dir="rtl" class="text_2">تَوَلَّىٰٓ</span><span dir="rtl" class="text_3"> </span><span dir="rtl" class="text_2">إِلَى</span><span dir="rtl" class="text_3"> </span><span dir="rtl" class="text_2">ٱلظِّلِّ</span><span dir="rtl" class="text_3"> </span><span dir="rtl" class="text_2">فَقَالَ</span><span dir="rtl" class="text_3"> </span><span dir="rtl" class="text_2">رَبِّ</span><span dir="rtl" class="text_3"> </span><span dir="rtl" class="text_2">إِنِّي</span><span dir="rtl" class="text_3"> </span><span dir="rtl" class="text_2">لِمَآ</span><span dir="rtl" class="text_3"> </span><span dir="rtl" class="text_2">أَنزَلۡتَ</span><span dir="rtl" class="text_3"> </span><span dir="rtl" class="text_2">إِلَيَّ</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">خَيۡرٖ</span><span dir="rtl" class="text_3"> </span><span dir="rtl" class="text_2">فَقِيرٞ</span><span class="text_3"> </span></p>

  <p class="block_3">মুসা তখন তাদের পক্ষে জানোয়ারগুলোকে পানি পান করালেন। তারপর তিনি ছায়ার নীচে আশ্রয় গ্রহন করে বললেন, ‘হে আমার রব! আপনি আমার প্রতি যে অনুগ্রহ করবেন আমি তার কাঙ্গাল [১]।’</p><br /><p class="block_4"><span class="text_5">[১] মূসা আলাইহিস সালাম বিদেশে অনাহারে কাটাচ্ছেন। তিনি এক গাছের ছায়ায় এসে আল্লাহ্‌ তা‘আলার সামনে নিজের অবস্থা ও অভাব পেশ করলেন। এটা দো‘আ করার একটি সূক্ষ পদ্ধতি। </span><span dir="rtl" class="text_6">خير</span><span class="text_5"> শব্দটির অর্থ কল্যাণ। এখানে তিনি আহার্য হতে শুরু করে যাবতীয় কল্যাণের জন্য আল্লাহ্‌ তা‘আলার মুখাপেক্ষী হলেন। [কুরতুবী] </span></p>

  <br/>

  <h2 class="block_1" id="toc_id_1798">আয়াত: 25</h2>

  <br/>

  <p class="block_2"><span dir="rtl" class="text_2">فَجَآءَتۡهُ</span><span dir="rtl" class="text_3"> </span><span dir="rtl" class="text_2">إِحۡدَىٰهُمَا</span><span dir="rtl" class="text_3"> </span><span dir="rtl" class="text_2">تَمۡشِي</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱسۡتِحۡيَآءٖ</span><span dir="rtl" class="text_3"> </span><span dir="rtl" class="text_2">قَالَتۡ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">أَبِي</span><span dir="rtl" class="text_3"> </span><span dir="rtl" class="text_2">يَدۡعُوكَ</span><span dir="rtl" class="text_3"> </span><span dir="rtl" class="text_2">لِيَجۡزِيَكَ</span><span dir="rtl" class="text_3"> </span><span dir="rtl" class="text_2">أَجۡرَ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">سَقَيۡتَ</span><span dir="rtl" class="text_3"> </span><span dir="rtl" class="text_2">لَنَاۚ</span><span dir="rtl" class="text_3"> </span><span dir="rtl" class="text_2">فَلَمَّا</span><span dir="rtl" class="text_3"> </span><span dir="rtl" class="text_2">جَآءَهُۥ</span><span dir="rtl" class="text_3"> </span><span dir="rtl" class="text_2">وَقَصَّ</span><span dir="rtl" class="text_3"> </span><span dir="rtl" class="text_2">عَلَيۡهِ</span><span dir="rtl" class="text_3"> </span><span dir="rtl" class="text_2">ٱلۡقَصَصَ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">تَخَفۡۖ</span><span dir="rtl" class="text_3"> </span><span dir="rtl" class="text_2">نَجَوۡتَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡقَوۡمِ</span><span dir="rtl" class="text_3"> </span><span dir="rtl" class="text_2">ٱلظَّـٰلِمِينَ</span><span class="text_3"> </span></p>

  <p class="block_3">তখন নারী দুজনের একজন শরম-জড়িত পায়ে তার কাছে আসল [১] এবং বলল, ‘আমার পিতা আপনাকে আমন্ত্রণ করছেন, আমাদের জানোয়ারগুলোকে পানি পান করানোর পারিশ্রমিক দেয়ার জন্য।’ অতঃপর মূসা তার কাছে এসে সমস্ত বৃত্তান্ত বর্ণনা করলে তিনি বললেন, ‘ভয় করো না, তুমি যালিম সম্প্রদায়ের কবল থেকে বেঁচে গেছ।’</p>

  <br/>

  <p class="block_6">[১] উমর রাদিয়াল্লাহু আনহু এ বাক্যাংশটির এরূপ ব্যাখ্যা করেছেন: “সে নিজের মুখ ঘোমটার আড়ালে লুকিয়ে লজ্জাজড়িত পায়ে হেঁটে এলো। সেই সব ধিংগি চপলা মেয়েদের মতো হন হন করে ছুটে আসেনি, যারা যেদিকে ইচ্ছা যায় এবং যেখানে খুশী ঢুকে পড়ে।” এ বিষয়বস্তু সম্বলিত কয়েকটি বর্ণনা সাঈদ ইবন মানসুর, ইবন জারীর, ইবন আবী হাতেম ও ইবনুল মুনযির নির্ভরযোগ্য সনদ সহকারে উমর রাদিয়াল্লাহু ‘আনহু থেকে উদ্ধৃত করেছেন। এ থেকে পরিষ্কার জানা যায়, সাহাবায়ে কেরামের যুগে কুরআন ও নবী সাল্লাল্লাহু আলাইহি ওয়া সাল্লামের শিক্ষা ও প্রশিক্ষণের বদৌলতে এ মনীষীগণ লজ্জাশীলতার যে ইসলামী ধারণা লাভ করেছিলেন তা অপরিচিত ও ভিন্ন পুরুষদের সামনে চেহারা খুলে রেখে ঘোরাফেরা করা এবং বেপরোয়াভাবে ঘরের বাইরে চলাফেরা করার সম্পূর্ণ বিরোধী ছিল। উমর রাদিয়াল্লাহু ‘আনহু পরিস্কার ভাষায় এখানে চেহারা ঢেকে রাখাকে লজ্জাশীলতার চিহ্ন এবং তা ভিন পুরুষের সামনে উন্মুক্ত রাখাকে নির্লজ্জতা গণ্য করেছেন। [দেখুন, বাগভী; কুরতুবী; ইবন কাসীর; ফাতহুল কাদীর; আত-তাফসীরুস সহীহ]</p>

  <br/>

  <h2 class="block_1" id="toc_id_1799">আয়াত: 26</h2>

  <br/>

  <p class="block_2"><span dir="rtl" class="text_2">قَالَتۡ</span><span dir="rtl" class="text_3"> </span><span dir="rtl" class="text_2">إِحۡدَىٰهُمَا</span><span dir="rtl" class="text_3"> </span><span dir="rtl" class="text_2">يَـٰٓأَبَتِ</span><span dir="rtl" class="text_3"> </span><span dir="rtl" class="text_2">ٱسۡتَـٔۡجِرۡهُۖ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">خَيۡرَ</span><span dir="rtl" class="text_3"> </span><span dir="rtl" class="text_2">مَنِ</span><span dir="rtl" class="text_3"> </span><span dir="rtl" class="text_2">ٱسۡتَـٔۡجَرۡتَ</span><span dir="rtl" class="text_3"> </span><span dir="rtl" class="text_2">ٱلۡقَوِيُّ</span><span dir="rtl" class="text_3"> </span><span dir="rtl" class="text_2">ٱلۡأَمِينُ</span><span class="text_3"> </span></p>

  <p class="block_3">নারীদ্বয়ের একজন বলল, ‘হে আমার পিতা! আপনি একে মজুর নিযুক্ত করুন, কারণ আপনার মজুর হিসেবে উত্তম হবে সে ব্যক্তি, যে শক্তিশালী, বিশ্বস্ত [১]।’</p>

  <br/>

  <p class="block_6">[১] এ পরামর্শের অর্থ ছিল, আপনার বার্ধক্যের কারণে বাধ্য হয়ে আমাদের মেয়েদের বিভিন্ন কাজে বাইরে বের হতে হয়। বাইরের কাজ করার জন্য আমাদের কোনো ভাই নেই। আপনি এ ব্যক্তিকে কর্মচারী নিযুক্ত করুন। সুঠাম দেহের অধিকারী বলশালী লোক। সবরকমের পরিশ্রমের কাজ করতে পারবে। আবার নির্ভরযোগ্যও। সে আমাদের মতো মেয়েদেরকে অসহায় দাঁড়িয়ে থাকতে দেখে আমাদের সাহায্য করেছে এবং আমাদের দিকে কখনো চোখ তুলে তাকায়ওনি। [দেখুন, কুরতুবী]</p>

  <br/>

  <h2 class="block_1" id="toc_id_1800">আয়াত: 27</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">إِنِّيٓ</span><span dir="rtl" class="text_3"> </span><span dir="rtl" class="text_2">أُرِيدُ</span><span dir="rtl" class="text_3"> </span><span dir="rtl" class="text_2">أَنۡ</span><span dir="rtl" class="text_3"> </span><span dir="rtl" class="text_2">أُنكِحَكَ</span><span dir="rtl" class="text_3"> </span><span dir="rtl" class="text_2">إِحۡدَى</span><span dir="rtl" class="text_3"> </span><span dir="rtl" class="text_2">ٱبۡنَتَيَّ</span><span dir="rtl" class="text_3"> </span><span dir="rtl" class="text_2">هَٰتَيۡنِ</span><span dir="rtl" class="text_3"> </span><span dir="rtl" class="text_2">عَلَىٰٓ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَأۡجُرَنِي</span><span dir="rtl" class="text_3"> </span><span dir="rtl" class="text_2">ثَمَٰنِيَ</span><span dir="rtl" class="text_3"> </span><span dir="rtl" class="text_2">حِجَجٖۖ</span><span dir="rtl" class="text_3"> </span><span dir="rtl" class="text_2">فَإِنۡ</span><span dir="rtl" class="text_3"> </span><span dir="rtl" class="text_2">أَتۡمَمۡتَ</span><span dir="rtl" class="text_3"> </span><span dir="rtl" class="text_2">عَشۡرٗا</span><span dir="rtl" class="text_3"> </span><span dir="rtl" class="text_2">فَمِنۡ</span><span dir="rtl" class="text_3"> </span><span dir="rtl" class="text_2">عِندِكَۖ</span><span dir="rtl" class="text_3"> </span><span dir="rtl" class="text_2">وَمَآ</span><span dir="rtl" class="text_3"> </span><span dir="rtl" class="text_2">أُرِيدُ</span><span dir="rtl" class="text_3"> </span><span dir="rtl" class="text_2">أَنۡ</span><span dir="rtl" class="text_3"> </span><span dir="rtl" class="text_2">أَشُقَّ</span><span dir="rtl" class="text_3"> </span><span dir="rtl" class="text_2">عَلَيۡكَۚ</span><span dir="rtl" class="text_3"> </span><span dir="rtl" class="text_2">سَتَجِدُنِيٓ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">شَآءَ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلصَّـٰلِحِينَ</span><span class="text_3"> </span></p>

  <p class="block_3">তিনি মূসাকে বললেন, ‘আমি আমার এ কন্যাদ্বয়ের একজনকে তোমার সাথে বিয়ে দিতে চাই এ শর্তে যে, তুমি আট বছর আমার কাজ করবে, আর যদি তুমি দশ বছর পূর্ণ কর, সে তোমার ইচ্ছে। আমি তোমাকে কষ্ট দিতে চাই না। আল্লাহ্‌ ইচ্ছে করলে তুমি আমাকে সদাচারী পাবে।’</p>

  <br/>

  <h2 class="block_1" id="toc_id_1801">আয়াত: 28</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">ذَٰلِكَ</span><span dir="rtl" class="text_3"> </span><span dir="rtl" class="text_2">بَيۡنِي</span><span dir="rtl" class="text_3"> </span><span dir="rtl" class="text_2">وَبَيۡنَكَۖ</span><span dir="rtl" class="text_3"> </span><span dir="rtl" class="text_2">أَيَّمَا</span><span dir="rtl" class="text_3"> </span><span dir="rtl" class="text_2">ٱلۡأَجَلَيۡنِ</span><span dir="rtl" class="text_3"> </span><span dir="rtl" class="text_2">قَضَيۡتُ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">عُدۡوَٰنَ</span><span dir="rtl" class="text_3"> </span><span dir="rtl" class="text_2">عَلَيَّۖ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">عَلَىٰ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">نَقُولُ</span><span dir="rtl" class="text_3"> </span><span dir="rtl" class="text_2">وَكِيلٞ</span><span class="text_3"> </span></p>

  <p class="block_3">মূসা বললেন, ‘আমার ও আপনার মধ্যে এ চুক্তিই রইল। এ দুটি মেয়াদের কোনো একটি আমি পূর্ণ করলে আমার বিরুদ্ধে কোনো অভিযোগ থাকবে না। আমরা যে বিষয়ে কথা বলছি আল্লাহ্‌ তার কর্মবিধায়ক।’</p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 389 </span></p>

  <br/>

  <h2 class="block_1" id="toc_id_1802">আয়াত: 29</h2>

  <br/>

  <p class="block_2"><span dir="rtl" class="text_2">۞فَلَمَّا</span><span dir="rtl" class="text_3"> </span><span dir="rtl" class="text_2">قَضَىٰ</span><span dir="rtl" class="text_3"> </span><span dir="rtl" class="text_2">مُوسَى</span><span dir="rtl" class="text_3"> </span><span dir="rtl" class="text_2">ٱلۡأَجَلَ</span><span dir="rtl" class="text_3"> </span><span dir="rtl" class="text_2">وَسَارَ</span><span dir="rtl" class="text_3"> </span><span dir="rtl" class="text_2">بِأَهۡلِهِۦٓ</span><span dir="rtl" class="text_3"> </span><span dir="rtl" class="text_2">ءَانَسَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">جَانِبِ</span><span dir="rtl" class="text_3"> </span><span dir="rtl" class="text_2">ٱلطُّورِ</span><span dir="rtl" class="text_3"> </span><span dir="rtl" class="text_2">نَارٗاۖ</span><span dir="rtl" class="text_3"> </span><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">لِأَهۡلِهِ</span><span dir="rtl" class="text_3"> </span><span dir="rtl" class="text_2">ٱمۡكُثُوٓاْ</span><span dir="rtl" class="text_3"> </span><span dir="rtl" class="text_2">إِنِّيٓ</span><span dir="rtl" class="text_3"> </span><span dir="rtl" class="text_2">ءَانَسۡتُ</span><span dir="rtl" class="text_3"> </span><span dir="rtl" class="text_2">نَارٗا</span><span dir="rtl" class="text_3"> </span><span dir="rtl" class="text_2">لَّعَلِّيٓ</span><span dir="rtl" class="text_3"> </span><span dir="rtl" class="text_2">ءَاتِيكُم</span><span dir="rtl" class="text_3"> </span><span dir="rtl" class="text_2">مِّنۡهَا</span><span dir="rtl" class="text_3"> </span><span dir="rtl" class="text_2">بِخَبَرٍ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">جَذۡوَةٖ</span><span dir="rtl" class="text_3"> </span><span dir="rtl" class="text_2">مِّنَ</span><span dir="rtl" class="text_3"> </span><span dir="rtl" class="text_2">ٱلنَّارِ</span><span dir="rtl" class="text_3"> </span><span dir="rtl" class="text_2">لَعَلَّكُمۡ</span><span dir="rtl" class="text_3"> </span><span dir="rtl" class="text_2">تَصۡطَلُونَ</span><span class="text_3"> </span></p>

  <p class="block_3">অতঃপর মূসা যখন তার মেয়াদ পূর্ণ করার পর [১] সপরিবারে যাত্রা করলেন [২] তখন তিনি তূর পর্বতের দিকে আগুন দেখতে পেলেন। তিনি তার পরিজনবৰ্গকে বললেন, ‘তোমরা অপেক্ষা কর, আমি আগুন দেখেছি, সম্ভবত আমি সেখান থেকে তোমাদের জন্য খবর আনতে পারি অথবা একখণ্ড জ্বলন্ত কাঠ আনতে পারি যাতে তোমরা আগুন পোহাতে পার।’</p>

  <br/>

  <p class="block_6">[১] অর্থাৎ মূসা আলাইহিস সালাম চাকুরীর নির্দিষ্ট মেয়াদ পূর্ণ করলেন। এখানে প্রশ্ন হয় যে, মূসা আলাইহিস সালাম আট বছরের মেয়াদ পূর্ণ করেছিলেন নাকি দশ বছরের? এ ব্যাপারে ইবন আব্বাস রাদিয়াল্লাহু ‘আনহুম বলেন যে, অধিক মেয়াদ অর্থাৎ দশ বছর মেয়াদকাল তিনি পূর্ণ করেছিলেন। নবীগণ যা বলেন তা পূর্ণ করেন। [বুখারী ২৫৩৮] রাসূলুল্লাহ সাল্লাল্লাহু আলাইহি ওয়াসাল্লামও প্রাপককে তার প্রাপ্যের চেয়ে বেশী দিতেন এবং তিনি উম্মতকেও নির্দেশ দিয়েছেন যে, চাকুরী, পারিশ্রমিক ও কেনাবেচার ক্ষেত্রে ত্যাগ স্বীকার করতে।<br class="calibre1"/><br class="calibre1"/>[২] এর থেকে প্রমাণ হয় যে, একজন মানুষ তার পরিবারের উপর কর্তৃত্বশীল। সে তাদেরকে নিয়ে যেখানে ইচ্ছা যাওয়ার অধিকার রাখে। [কুরতুবী] এ সফরে মূসার তূর পাহাড়ের দিকে যাওয়া দেখে অনুমান করা যায় তিনি পরিবার পরিজন নিয়ে সম্ভবত মিসরের দিকে যেতে চাচ্ছিলেন। কারণ মাদ্‌ইয়ান থেকে মিসরের দিকে যে পথটি গেছে তূর পাহাড় তার উপর অবস্থিত। সম্ভবত মূসা মনে করে থাকবেন, দশটি বছর চলে গেছে, এখন যদি আমি নীরবে সেখানে চলে যাই এবং নিজের পরিবারের লোকজনদের সাথে অবস্থান করতে থাকি তাহলে হয়তো আমার কথা কেউ জানতেই পারবে না। [দেখুন, ইবন কাসীর]</p>

  <br/>

  <h2 class="block_1" id="toc_id_1803">আয়াত: 30</h2>

  <br/>

  <p class="block_2"><span dir="rtl" class="text_2">فَلَمَّآ</span><span dir="rtl" class="text_3"> </span><span dir="rtl" class="text_2">أَتَىٰهَا</span><span dir="rtl" class="text_3"> </span><span dir="rtl" class="text_2">نُودِيَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">شَٰطِيِٕ</span><span dir="rtl" class="text_3"> </span><span dir="rtl" class="text_2">ٱلۡوَادِ</span><span dir="rtl" class="text_3"> </span><span dir="rtl" class="text_2">ٱلۡأَيۡمَنِ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡبُقۡعَةِ</span><span dir="rtl" class="text_3"> </span><span dir="rtl" class="text_2">ٱلۡمُبَٰرَكَةِ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلشَّجَرَةِ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَٰمُوسَىٰٓ</span><span dir="rtl" class="text_3"> </span><span dir="rtl" class="text_2">إِنِّيٓ</span><span dir="rtl" class="text_3"> </span><span dir="rtl" class="text_2">أَنَا</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">رَبُّ</span><span dir="rtl" class="text_3"> </span><span dir="rtl" class="text_2">ٱلۡعَٰلَمِينَ</span><span class="text_3"> </span></p>

  <p class="block_3">অতঃপর যখন মূসা আগুনের কাছে পৌঁছলেন তখন উপত্যকার ডান পাশে [১] বরকতময় [২] ভূমির উপর অবস্থিত সুনির্দিষ্ট গাছের দিক থেকে তাকে ডেকে বলা হল, ‘হে মূসা! আমিই আল্লাহ্‌, সৃষ্টিকুলের রব [৩];’</p>

  <br/>

  <p class="block_6">[১] অর্থাৎ মূসার ডান হাতের দিকে যে কিনারা ছিল সেই কিনারা বা পাশ থেকে। [কুরতুবী] <br class="calibre1"/><br class="calibre1"/>[২] সূরা মারইয়ামের ৩১ নং আয়াতের ব্যাখ্যায় বরকত সংক্রান্ত আলোচনা করা হয়েছে। <br class="calibre1"/><br class="calibre1"/>[৩] এ আয়াত সংক্রান্ত ব্যাখ্যা সূরা আন-নামলের ৯ নং আয়াতের ব্যাখ্যায় গত হয়েছে।</p>

  <br/>

  <h2 class="block_1" id="toc_id_1804">আয়াত: 31</h2>

  <br/>

  <p class="block_2"><span dir="rtl" class="text_2">وَأَنۡ</span><span dir="rtl" class="text_3"> </span><span dir="rtl" class="text_2">أَلۡقِ</span><span dir="rtl" class="text_3"> </span><span dir="rtl" class="text_2">عَصَاكَۚ</span><span dir="rtl" class="text_3"> </span><span dir="rtl" class="text_2">فَلَمَّا</span><span dir="rtl" class="text_3"> </span><span dir="rtl" class="text_2">رَءَاهَا</span><span dir="rtl" class="text_3"> </span><span dir="rtl" class="text_2">تَهۡتَزُّ</span><span dir="rtl" class="text_3"> </span><span dir="rtl" class="text_2">كَأَنَّهَا</span><span dir="rtl" class="text_3"> </span><span dir="rtl" class="text_2">جَآنّٞ</span><span dir="rtl" class="text_3"> </span><span dir="rtl" class="text_2">وَلَّىٰ</span><span dir="rtl" class="text_3"> </span><span dir="rtl" class="text_2">مُدۡبِرٗا</span><span dir="rtl" class="text_3"> </span><span dir="rtl" class="text_2">وَلَمۡ</span><span dir="rtl" class="text_3"> </span><span dir="rtl" class="text_2">يُعَقِّبۡۚ</span><span dir="rtl" class="text_3"> </span><span dir="rtl" class="text_2">يَٰمُوسَىٰٓ</span><span dir="rtl" class="text_3"> </span><span dir="rtl" class="text_2">أَقۡبِلۡ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَخَفۡۖ</span><span dir="rtl" class="text_3"> </span><span dir="rtl" class="text_2">إِنَّكَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡأٓمِنِينَ</span><span class="text_3"> </span></p>

  <p class="block_3">আরও বলা হল, ‘আপনি আপনার লাঠি নিক্ষেপ করুন।’ তারপর, তিনি যখন সেটাকে সাপের ন্যায় ছুটোছুটি করতে দেখলেন তখন পিছনের দিকে ছুটতে লাগলেন এবং ফিরে তাকালেন না। তাকে বলা হল, ‘হে মূসা ! সামনে আসুন, ভয় করবেন না; আপনি তো নিরাপদ।</p>

  <br/>

  <h2 class="block_1" id="toc_id_1805">আয়াত: 32</h2>

  <br/>

  <p class="block_2"><span dir="rtl" class="text_2">ٱسۡلُكۡ</span><span dir="rtl" class="text_3"> </span><span dir="rtl" class="text_2">يَدَكَ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">جَيۡبِكَ</span><span dir="rtl" class="text_3"> </span><span dir="rtl" class="text_2">تَخۡرُجۡ</span><span dir="rtl" class="text_3"> </span><span dir="rtl" class="text_2">بَيۡضَآءَ</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">غَيۡرِ</span><span dir="rtl" class="text_3"> </span><span dir="rtl" class="text_2">سُوٓءٖ</span><span dir="rtl" class="text_3"> </span><span dir="rtl" class="text_2">وَٱضۡمُمۡ</span><span dir="rtl" class="text_3"> </span><span dir="rtl" class="text_2">إِلَيۡكَ</span><span dir="rtl" class="text_3"> </span><span dir="rtl" class="text_2">جَنَاحَكَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلرَّهۡبِۖ</span><span dir="rtl" class="text_3"> </span><span dir="rtl" class="text_2">فَذَٰنِكَ</span><span dir="rtl" class="text_3"> </span><span dir="rtl" class="text_2">بُرۡهَٰنَانِ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">رَّبِّكَ</span><span dir="rtl" class="text_3"> </span><span dir="rtl" class="text_2">إِلَىٰ</span><span dir="rtl" class="text_3"> </span><span dir="rtl" class="text_2">فِرۡعَوۡنَ</span><span dir="rtl" class="text_3"> </span><span dir="rtl" class="text_2">وَمَلَإِيْهِۦٓۚ</span><span dir="rtl" class="text_3"> </span><span dir="rtl" class="text_2">إِنَّهُمۡ</span><span dir="rtl" class="text_3"> </span><span dir="rtl" class="text_2">كَانُواْ</span><span dir="rtl" class="text_3"> </span><span dir="rtl" class="text_2">قَوۡمٗا</span><span dir="rtl" class="text_3"> </span><span dir="rtl" class="text_2">فَٰسِقِينَ</span><span class="text_3"> </span></p>

  <p class="block_3">‘আপনার হাত আপনার বগলে রাখুন, এটা বের হয়ে আসবে শুভ্ৰ-সমুজ্জল নির্দোষ হয়ে। আর ভয় দূর করার জন্য আপনার দুহাত নিজের দিকে চেপে ধরুন। অতঃপর এ দু‘টি আপনার রবের দেয়া প্রমাণ, ফির‘আউন ও তার পরিষদবর্গের জন্য [১]। তারা তো ফাসেক সম্প্রদায়।</p>

  <br/>

  <p class="block_6">[১] এ মু‘জিযা দু’টি তখন মূসাকে দেখানোর কারণ তাকে ফির‘আউনের কাছে যে ভয়াবহ দায়িত্ব দিয়ে পাঠানো হচ্ছে সেখানে তিনি একেবারে খালি হাতে তার মুখোমুখি হবেন না বরং প্রচণ্ড শক্তিশালী অস্ত্ৰ নিয়ে যাবেন। এ দু’টি মু‘জিযাই ছিল অত্যন্ত সুস্পষ্ট। নবুওয়াতের পক্ষে বিরাট ও অকাট্য প্রমাণ। [দেখুন, ইবন কাসীর]</p>

  <br/>

  <h2 class="block_1" id="toc_id_1806">আয়াত: 33</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">رَبِّ</span><span dir="rtl" class="text_3"> </span><span dir="rtl" class="text_2">إِنِّي</span><span dir="rtl" class="text_3"> </span><span dir="rtl" class="text_2">قَتَلۡتُ</span><span dir="rtl" class="text_3"> </span><span dir="rtl" class="text_2">مِنۡهُمۡ</span><span dir="rtl" class="text_3"> </span><span dir="rtl" class="text_2">نَفۡسٗا</span><span dir="rtl" class="text_3"> </span><span dir="rtl" class="text_2">فَأَخَافُ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَقۡتُلُونِ</span><span class="text_3"> </span></p>

  <p class="block_3">মূসা বললেন, ‘হে আমার রব! আমি তো তাদের একজনকে হত্যা করেছি। ফলে আমি আশংকা করছি তারা আমাকে হত্যা করবে [১]।</p>

  <br/>

  <p class="block_6">[১] এর অর্থ এ ছিল না যে, এ ভয়ে আমি সেখানে যেতে চাই না। বরং অর্থ ছিল, আপনার পক্ষ থেকে এমন কোনো ব্যবস্থা থাকা দরকার যার ফলে আমার সেখানে পৌঁছার সাথে সাথেই কোনো প্রকার কথাবার্তা ও রিসালাতের দায়িত্বপালন করার আগেই তারা যেন আমাকে হত্যার অপরাধে গ্রেফতার করে না নেয়। কারণ, এ অবস্থায় তো আমাকে যে উদ্দেশ্যে এ অভিযানে সেখানে পাঠানো হচ্ছে তা ব্যর্থ হয়ে যাবে। পরবর্তী আয়াত থেকে একথা স্বতস্ফূৰ্তভাবে সুস্পষ্ট হয়ে যায় যে, মূসার এ আবেদনের উদ্দেশ্য ছিল স্বাভাবিক ভয় যা মানুষ মাত্রই করে থাকে। এ ধরনের ভয় থাকা নবুওয়তের মর্যাদার পরিপন্থী কোনো কাজ নয়।</p>

  <br/>

  <h2 class="block_1" id="toc_id_1807">আয়াত: 34</h2>

  <br/>

  <p class="block_2"><span dir="rtl" class="text_2">وَأَخِي</span><span dir="rtl" class="text_3"> </span><span dir="rtl" class="text_2">هَٰرُونُ</span><span dir="rtl" class="text_3"> </span><span dir="rtl" class="text_2">هُوَ</span><span dir="rtl" class="text_3"> </span><span dir="rtl" class="text_2">أَفۡصَحُ</span><span dir="rtl" class="text_3"> </span><span dir="rtl" class="text_2">مِنِّي</span><span dir="rtl" class="text_3"> </span><span dir="rtl" class="text_2">لِسَانٗا</span><span dir="rtl" class="text_3"> </span><span dir="rtl" class="text_2">فَأَرۡسِلۡهُ</span><span dir="rtl" class="text_3"> </span><span dir="rtl" class="text_2">مَعِيَ</span><span dir="rtl" class="text_3"> </span><span dir="rtl" class="text_2">رِدۡءٗا</span><span dir="rtl" class="text_3"> </span><span dir="rtl" class="text_2">يُصَدِّقُنِيٓۖ</span><span dir="rtl" class="text_3"> </span><span dir="rtl" class="text_2">إِنِّيٓ</span><span dir="rtl" class="text_3"> </span><span dir="rtl" class="text_2">أَخَافُ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يُكَذِّبُونِ</span><span class="text_3"> </span></p>

  <p class="block_3">‘আর আমার ভাই হারূন আমার চেয়ে বাগ্মী [১]; অতএব তাকে আমার সাহায্যকারীরূপে প্রেরণ করুন, সে আমাকে সমর্থন করবে। আমি আশংকা করি তারা আমার প্রতি মিথ্যারোপ করবে।’</p>

  <br/>

  <p class="block_6">[১] এ আয়াত থেকে জানা গেল যে, ওয়াজ ও প্রচারকার্যে ভাষার প্রাঞ্জলতা ও প্রশংসনীয় বর্ণনাভঙ্গি কাম্য। এই গুণ অর্জনে প্রচেষ্টা চালানো নিন্দনীয় নয়। তবে হারূন আলাইহিস সালাম তার ভাই মূসা আলাইহিস সালাম থেকে বেশী বাগ্মী হলেও ফের‘আউনের সাথে কথাবার্তা মূসা আলাইহিস সালামের মাধ্যমে সংঘটিত হয়েছিল বলেই প্রমাণিত হয়। এর দ্বারা এটাই প্রমাণিত হয় যে, বাগ্মীতার যেমন প্রয়োজন তেমনি জ্ঞানের পরিধিরও আলাদা কদর রয়েছে।</p>

  <br/>

  <h2 class="block_1" id="toc_id_1808">আয়াত: 35</h2>

  <br/>

  <p class="block_2"><span dir="rtl" class="text_2">قَالَ</span><span dir="rtl" class="text_3"> </span><span dir="rtl" class="text_2">سَنَشُدُّ</span><span dir="rtl" class="text_3"> </span><span dir="rtl" class="text_2">عَضُدَكَ</span><span dir="rtl" class="text_3"> </span><span dir="rtl" class="text_2">بِأَخِيكَ</span><span dir="rtl" class="text_3"> </span><span dir="rtl" class="text_2">وَنَجۡعَلُ</span><span dir="rtl" class="text_3"> </span><span dir="rtl" class="text_2">لَكُمَا</span><span dir="rtl" class="text_3"> </span><span dir="rtl" class="text_2">سُلۡطَٰنٗا</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">يَصِلُونَ</span><span dir="rtl" class="text_3"> </span><span dir="rtl" class="text_2">إِلَيۡكُمَا</span><span dir="rtl" class="text_3"> </span><span dir="rtl" class="text_2">بِـَٔايَٰتِنَآۚ</span><span dir="rtl" class="text_3"> </span><span dir="rtl" class="text_2">أَنتُمَا</span><span dir="rtl" class="text_3"> </span><span dir="rtl" class="text_2">وَمَنِ</span><span dir="rtl" class="text_3"> </span><span dir="rtl" class="text_2">ٱتَّبَعَكُمَا</span><span dir="rtl" class="text_3"> </span><span dir="rtl" class="text_2">ٱلۡغَٰلِبُونَ</span><span class="text_3"> </span></p>

  <p class="block_3">আল্লাহ্‌ বললেন, ‘অচিরেই আমরা আপনার ভাইয়ের দ্বারা আপনার বাহুকে শক্তিশালী করব এবং আপনাদের উভয়কে প্রাধান্য দান করব। ফলে তারা আপনাদের কাছে পৌঁছতে পারবে না। আপনারা এবং আপনাদের অনুসারীরা আমাদের নিদর্শন বলে তাদের উপর প্রবল হবেন।’</p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 390 </span></p>

  <br/>

  <h2 class="block_1" id="toc_id_1809">আয়াত: 36</h2>

  <br/>

  <p class="block_2"><span dir="rtl" class="text_2">فَلَمَّا</span><span dir="rtl" class="text_3"> </span><span dir="rtl" class="text_2">جَآءَهُم</span><span dir="rtl" class="text_3"> </span><span dir="rtl" class="text_2">مُّوسَىٰ</span><span dir="rtl" class="text_3"> </span><span dir="rtl" class="text_2">بِـَٔايَٰتِنَا</span><span dir="rtl" class="text_3"> </span><span dir="rtl" class="text_2">بَيِّنَٰتٖ</span><span dir="rtl" class="text_3"> </span><span dir="rtl" class="text_2">قَالُواْ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">هَٰذَآ</span><span dir="rtl" class="text_3"> </span><span dir="rtl" class="text_2">إِلَّا</span><span dir="rtl" class="text_3"> </span><span dir="rtl" class="text_2">سِحۡرٞ</span><span dir="rtl" class="text_3"> </span><span dir="rtl" class="text_2">مُّفۡتَرٗى</span><span dir="rtl" class="text_3"> </span><span dir="rtl" class="text_2">وَمَا</span><span dir="rtl" class="text_3"> </span><span dir="rtl" class="text_2">سَمِعۡنَا</span><span dir="rtl" class="text_3"> </span><span dir="rtl" class="text_2">بِهَٰذَا</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">ءَابَآئِنَا</span><span dir="rtl" class="text_3"> </span><span dir="rtl" class="text_2">ٱلۡأَوَّلِينَ</span><span class="text_3"> </span></p>

  <p class="block_3">অতঃপর মূসা যখন তাদের কাছে আমাদের সুস্পষ্ট নিদর্শন নিয়ে আসল, তারা বলল, ‘এটা তো অলীক জাদু মাত্ৰ [১] ! আর আমাদের পূর্বপুরুষদের কালে কখনো এরূপ কথা শুনিনি [২]।’</p>

  <br/>

  <p class="block_6">[১] বলা হয়েছে: অলীক জাদু বা বানোয়াট জাদু। [কুরতুবী] তুমি নিজে এটা বানিয়ে নিয়েছ। [ফাতহুল কাদীর]<br class="calibre1"/><br class="calibre1"/>[২] রিসালাতের দায়িত্ব পালন করতে গিয়ে মূসা আলাইহিস সালাম যেসব কথা বলেছিলেন সে দিকে ইংগিত করা হয়েছে। কুরআনের অন্যান্য জায়গায় এগুলোর বিস্তারিত বিবরণ এসেছে। অন্যত্র এসেছে, মূসা তাকে বলেন, “তুমি কি পবিত্র-পরিচ্ছন্ন নীতি অবলম্বন করতে আগ্রহী? এবং আমি তোমাকে তোমার রবের পথ বাতলে দিলে কি তুমি ভীত হবে? [সূরা আন-নাযি‘আত ১৮-১৯] সূরা ত্বা-হায়ে বলা হয়েছে: “আর আমরা তোমার রবের রাসূল, তুমি বনী ইসরাঈলকে আমাদের সাথে যেতে দাও। আমরা তোমার কাছে তোমার প্রতিপালকের কাছ থেকে নির্দশন নিয়ে এসেছি। আর যে ব্যক্তি সঠিক পথের অনুসারী হয় তার জন্য রয়েছে শান্তি ও নিরাপত্তা। আমাদের প্রতি অহী নাযিল করা হয়েছে এ মর্মে যে, শাস্তি তার জন্য যে মিথ্যা আরোপ করে ও মুখ ফিরিয়ে নেয়।” [সূরা ত্বহা ৪৭-৪৮] এ কথাগুলো সম্পর্কেই ফির‘আউন বলে, আমাদের বাপ দাদারাও কখনো একথা শোনেনি যে, মিসরের ফির‘আউনের উপরেও কোনো কর্তৃত্বশালী সত্তা আছে, যে তাকে হুকুম করার ক্ষমতা রাখে, তাকে শাস্তি দিতে পারে, তাকে নির্দেশ দেয়ার জন্য কোনো লোককে তার দরবারে পাঠাতে পারে এবং যাকে ভয় করার জন্য মিসরের বাদশাহকে উপদেশ দেয়া যেতে পারে। এ সম্পূর্ণ অভিনব কথা আমরা আজ এক ব্যক্তির মুখে শুনছি। অথবা আয়াতের অর্থ আমরা নবুওয়ত ও রিসালাত সম্পর্কে আগে কখনও শুনিনি। [দেখুন, ফাতহুল কাদীর]</p>

  <br/>

  <h2 class="block_1" id="toc_id_1810">আয়াত: 37</h2>

  <br/>

  <p class="block_2"><span dir="rtl" class="text_2">وَقَالَ</span><span dir="rtl" class="text_3"> </span><span dir="rtl" class="text_2">مُوسَىٰ</span><span dir="rtl" class="text_3"> </span><span dir="rtl" class="text_2">رَبِّيٓ</span><span dir="rtl" class="text_3"> </span><span dir="rtl" class="text_2">أَعۡلَمُ</span><span dir="rtl" class="text_3"> </span><span dir="rtl" class="text_2">بِمَن</span><span dir="rtl" class="text_3"> </span><span dir="rtl" class="text_2">جَآءَ</span><span dir="rtl" class="text_3"> </span><span dir="rtl" class="text_2">بِٱلۡهُدَىٰ</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">عِندِهِۦ</span><span dir="rtl" class="text_3"> </span><span dir="rtl" class="text_2">وَمَن</span><span dir="rtl" class="text_3"> </span><span dir="rtl" class="text_2">تَكُونُ</span><span dir="rtl" class="text_3"> </span><span dir="rtl" class="text_2">لَهُۥ</span><span dir="rtl" class="text_3"> </span><span dir="rtl" class="text_2">عَٰقِبَةُ</span><span dir="rtl" class="text_3"> </span><span dir="rtl" class="text_2">ٱلدَّارِۚ</span><span dir="rtl" class="text_3"> </span><span dir="rtl" class="text_2">إِنَّهُۥ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يُفۡلِحُ</span><span dir="rtl" class="text_3"> </span><span dir="rtl" class="text_2">ٱلظَّـٰلِمُونَ</span><span class="text_3"> </span></p>

  <p class="block_3">আর মূসা বললেন, ‘আমার রব সম্যক অবগত, কে তাঁর কাছ থেকে পথনির্দেশ এনেছে এবং আখেরাতে কার পরিণাম শুভ হবে। যালিমরা তো কখনো সফলকাম হবে না [১]।’</p>

  <br/>

  <p class="block_6">[১] অর্থাৎ আমার রব আমার অবস্থা ভালো জানেন। তিনি জানেন তাঁর পক্ষ থেকে যাকে রাসূল নিযুক্ত করা হয়েছে সে কেমন লোক। পরিণামের ফায়সালা তাঁরই হাতে রয়েছে। তিনিই তোমাদের ও আমাদের মাঝে ফায়সালা করে দেবেন। তিনিই জানেন কার জন্য তিনি আখেরাতের সুন্দর পরিণাম নির্দিষ্ট করে রেখেছেন। [ইবন কাসীর]</p>

  <br/>

  <h2 class="block_1" id="toc_id_1811">আয়াত: 38</h2>

  <br/>

  <p class="block_2"><span dir="rtl" class="text_2">وَقَالَ</span><span dir="rtl" class="text_3"> </span><span dir="rtl" class="text_2">فِرۡعَوۡنُ</span><span dir="rtl" class="text_3"> </span><span dir="rtl" class="text_2">يَـٰٓأَيُّهَا</span><span dir="rtl" class="text_3"> </span><span dir="rtl" class="text_2">ٱلۡمَلَأُ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">عَلِمۡتُ</span><span dir="rtl" class="text_3"> </span><span dir="rtl" class="text_2">لَكُم</span><span dir="rtl" class="text_3"> </span><span dir="rtl" class="text_2">مِّنۡ</span><span dir="rtl" class="text_3"> </span><span dir="rtl" class="text_2">إِلَٰهٍ</span><span dir="rtl" class="text_3"> </span><span dir="rtl" class="text_2">غَيۡرِي</span><span dir="rtl" class="text_3"> </span><span dir="rtl" class="text_2">فَأَوۡقِدۡ</span><span dir="rtl" class="text_3"> </span><span dir="rtl" class="text_2">لِي</span><span dir="rtl" class="text_3"> </span><span dir="rtl" class="text_2">يَٰهَٰمَٰنُ</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱلطِّينِ</span><span dir="rtl" class="text_3"> </span><span dir="rtl" class="text_2">فَٱجۡعَل</span><span dir="rtl" class="text_3"> </span><span dir="rtl" class="text_2">لِّي</span><span dir="rtl" class="text_3"> </span><span dir="rtl" class="text_2">صَرۡحٗا</span><span dir="rtl" class="text_3"> </span><span dir="rtl" class="text_2">لَّعَلِّيٓ</span><span dir="rtl" class="text_3"> </span><span dir="rtl" class="text_2">أَطَّلِعُ</span><span dir="rtl" class="text_3"> </span><span dir="rtl" class="text_2">إِلَىٰٓ</span><span dir="rtl" class="text_3"> </span><span dir="rtl" class="text_2">إِلَٰهِ</span><span dir="rtl" class="text_3"> </span><span dir="rtl" class="text_2">مُوسَىٰ</span><span dir="rtl" class="text_3"> </span><span dir="rtl" class="text_2">وَإِنِّي</span><span dir="rtl" class="text_3"> </span><span dir="rtl" class="text_2">لَأَظُنُّهُۥ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡكَٰذِبِينَ</span><span class="text_3"> </span></p>

  <p class="block_3">আর ফির‘আউন বলল, ‘হে পরিষদবর্গ ! আমি ছাড়া তোমাদের অন্য কোনো ইলাহ আছে বলে জানি না ! অতএব হে হামান! তুমি আমার জন্য ইট পোড়াও এবং একটি সুউচ্চ প্রাসাদ তৈরী কর; হয়ত আমি সেটাতে উঠে মূসার ইলাহকে দেখতে পারি। আর আমি তো মনে করি, সে অবশ্যই মিথ্যাবাদীদের অন্তর্ভুক্ত।’</p>

  <br/>

  <h2 class="block_1" id="toc_id_1812">আয়াত: 39</h2>

  <br/>

  <p class="block_2"><span dir="rtl" class="text_2">وَٱسۡتَكۡبَرَ</span><span dir="rtl" class="text_3"> </span><span dir="rtl" class="text_2">هُوَ</span><span dir="rtl" class="text_3"> </span><span dir="rtl" class="text_2">وَجُنُودُهُۥ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡأَرۡضِ</span><span dir="rtl" class="text_3"> </span><span dir="rtl" class="text_2">بِغَيۡرِ</span><span dir="rtl" class="text_3"> </span><span dir="rtl" class="text_2">ٱلۡحَقِّ</span><span dir="rtl" class="text_3"> </span><span dir="rtl" class="text_2">وَظَنُّوٓاْ</span><span dir="rtl" class="text_3"> </span><span dir="rtl" class="text_2">أَنَّهُمۡ</span><span dir="rtl" class="text_3"> </span><span dir="rtl" class="text_2">إِلَيۡنَا</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يُرۡجَعُونَ</span><span class="text_3"> </span></p>

  <p class="block_3">আর ফির‘আউন ও তার বাহিনী অন্যায়ভাবে যমীনে অহংকার করেছিল এবং তারা মনে করেছিল যে, তাদেরকে আমাদের নিকট ফিরিয়ে আনা হবে না।</p>

  <br/>

  <h2 class="block_1" id="toc_id_1813">আয়াত: 40</h2>

  <br/>

  <p class="block_2"><span dir="rtl" class="text_2">فَأَخَذۡنَٰهُ</span><span dir="rtl" class="text_3"> </span><span dir="rtl" class="text_2">وَجُنُودَهُۥ</span><span dir="rtl" class="text_3"> </span><span dir="rtl" class="text_2">فَنَبَذۡنَٰهُمۡ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡيَمِّۖ</span><span dir="rtl" class="text_3"> </span><span dir="rtl" class="text_2">فَٱنظُرۡ</span><span dir="rtl" class="text_3"> </span><span dir="rtl" class="text_2">كَيۡفَ</span><span dir="rtl" class="text_3"> </span><span dir="rtl" class="text_2">كَانَ</span><span dir="rtl" class="text_3"> </span><span dir="rtl" class="text_2">عَٰقِبَةُ</span><span dir="rtl" class="text_3"> </span><span dir="rtl" class="text_2">ٱلظَّـٰلِمِينَ</span><span class="text_3"> </span></p>

  <p class="block_3">অতঃপর আমরা তাকে ও তার বাহিনীকে পাকড়াও করলাম এবং তাদেরকে সাগরে নিক্ষেপ করলাম। সুতরাং দেখুন, যালিমদের পরিণাম কিরূপ হয়েছিল!</p>

  <br/>

  <h2 class="block_1" id="toc_id_1814">আয়াত: 41</h2>

  <br/>

  <p class="block_2"><span dir="rtl" class="text_2">وَجَعَلۡنَٰهُمۡ</span><span dir="rtl" class="text_3"> </span><span dir="rtl" class="text_2">أَئِمَّةٗ</span><span dir="rtl" class="text_3"> </span><span dir="rtl" class="text_2">يَدۡعُونَ</span><span dir="rtl" class="text_3"> </span><span dir="rtl" class="text_2">إِلَى</span><span dir="rtl" class="text_3"> </span><span dir="rtl" class="text_2">ٱلنَّارِۖ</span><span dir="rtl" class="text_3"> </span><span dir="rtl" class="text_2">وَيَوۡمَ</span><span dir="rtl" class="text_3"> </span><span dir="rtl" class="text_2">ٱلۡقِيَٰمَةِ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">يُنصَرُونَ</span><span class="text_3"> </span></p>

  <p class="block_3">আর আমরা তাদেরকে নেতা করেছিলাম; তারা লোকদেরকে জাহান্নামের দিকে ডাকত [১] এবং কিয়ামতের দিন তাদেরকে সাহায্য করা হবে না।</p>

  <br/>

  <p class="block_6">[১] অর্থাৎ আল্লাহ্‌ তা‘আলা ফির‘আউনের পরিষদবর্গকে খারাপ ও নিন্দনীয় ব্যাপারে নেতা করে দিয়েছিলেন। সুতরাং দেশে দেশে, জাতিতে জাতিতে যারাই খারাপ কাজ করবে, যারাই কোনো খারাপ কাজের প্রচার ও প্রসার ঘটাবে ফির‘আউন ও তার পরিষদবৰ্গকে তারাই উত্তরসূরী হিসেবে পাবে। এরা হলো সমস্ত ভ্রান্ত মতবাদের নেতা। এ ভ্রান্ত নেতারা জাতিকে জাহান্নামের দিকে আহ্বান করতে থাকবে। কেয়ামত পর্যন্ত যারাই পথভ্রষ্ট কোনো মত ও পথের দিকে মানুষকে আহ্বান করবে তারাই ফির‘আউন ও তার সভাষদদের পদাঙ্ক অনুসরণ করতে থাকবে। [দেখুন, কুরতুবী; ফাতহুল কাদীর] তারা জাহান্নামের পথের সর্দার। দুনিয়াতে যে ব্যক্তি মানুষকে কুফরী ও যুলুমের দিকে আহ্বান করে, সে প্রকৃতপক্ষে জাহান্নামের দিকেই আহ্বান করে। আমরা যদি জাতিসমূহের পথভ্রষ্টতার উৎসের প্রতি দৃষ্টি নিবদ্ধ করি তবে দেখতে পাব যে, সবচেয়ে প্রাচীন ভ্ৰষ্টতার উৎপত্তি ঘটেছে মিসর থেকে। ফির‘আউন সর্বপ্রথম ‘ওয়াহদাতুল ওজুদ’ তথা সৰ্বেশ্বরবাদের দাবী তুলেছিল। আর সে দাবী এখনো পর্যন্ত ভারত তথা হিন্দুস্থানের হিন্দু, বৌদ্ধ, জৈন ও সুফীবাদের অনেকের মধ্যেই পাওয়া যায়। আর এ জন্যেই ফের‘আউনকে অনেক সুফীরা ঈমানদার বলার মত ধৃষ্টতা দেখায়।</p>

  <br/>

  <h2 class="block_1" id="toc_id_1815">আয়াত: 42</h2>

  <br/>

  <p class="block_2"><span dir="rtl" class="text_2">وَأَتۡبَعۡنَٰهُمۡ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">هَٰذِهِ</span><span dir="rtl" class="text_3"> </span><span dir="rtl" class="text_2">ٱلدُّنۡيَا</span><span dir="rtl" class="text_3"> </span><span dir="rtl" class="text_2">لَعۡنَةٗۖ</span><span dir="rtl" class="text_3"> </span><span dir="rtl" class="text_2">وَيَوۡمَ</span><span dir="rtl" class="text_3"> </span><span dir="rtl" class="text_2">ٱلۡقِيَٰمَةِ</span><span dir="rtl" class="text_3"> </span><span dir="rtl" class="text_2">هُم</span><span dir="rtl" class="text_3"> </span><span dir="rtl" class="text_2">مِّنَ</span><span dir="rtl" class="text_3"> </span><span dir="rtl" class="text_2">ٱلۡمَقۡبُوحِينَ</span><span class="text_3"> </span></p>

  <p class="block_3">আর এ দুনিয়াতে আমরা তাদের পিছনে লাগিয়ে দিয়েছি অভিসম্পাত এবং কিয়ামতের দিন তারা হবে ঘূণিতদের অন্তর্ভুক্ত [১]।</p><br /><p class="block_4"><span class="text_5">[১] </span><span dir="rtl" class="text_6">مقبوح</span><span class="text_5"> শব্দের মূল অর্থ হচ্ছে, বিকৃত ঘৃণিত। অর্থাৎ কেয়ামতের দিন তারা “মকবূহীন”র অন্তর্ভুক্ত হবে। এর কয়েকটি অর্থ হতে পারে। তারা হবে প্রত্যাখ্যাত ও বহিষ্কৃত। আল্লাহ্‌র রহমত থেকে তাদেরকে বঞ্চিত করা হবে। তাদের অবস্থা বড়ই শোচনীয় করে দেয়া হবে। তাদের চেহারা বিকৃত করে দেয়া হবে। তাদের মুখমণ্ডল বিকৃত হয়ে কালোবর্ণ এবং চক্ষু নীলবৰ্ণ ধারণ করবে। তারা ঘৃণিত ও লাঞ্ছিত হবে। [দেখুন, কুরতুবী; ফাতহুল কাদীর] </span></p>

  <br/>

  <h2 class="block_1" id="toc_id_1816">আয়াত: 43</h2>

  <br/>

  <p class="block_2"><span dir="rtl" class="text_2">وَلَقَدۡ</span><span dir="rtl" class="text_3"> </span><span dir="rtl" class="text_2">ءَاتَيۡنَا</span><span dir="rtl" class="text_3"> </span><span dir="rtl" class="text_2">مُوسَى</span><span dir="rtl" class="text_3"> </span><span dir="rtl" class="text_2">ٱلۡكِتَٰبَ</span><span dir="rtl" class="text_3"> </span><span dir="rtl" class="text_2">مِنۢ</span><span dir="rtl" class="text_3"> </span><span dir="rtl" class="text_2">بَعۡدِ</span><span dir="rtl" class="text_3"> </span><span dir="rtl" class="text_2">مَآ</span><span dir="rtl" class="text_3"> </span><span dir="rtl" class="text_2">أَهۡلَكۡنَا</span><span dir="rtl" class="text_3"> </span><span dir="rtl" class="text_2">ٱلۡقُرُونَ</span><span dir="rtl" class="text_3"> </span><span dir="rtl" class="text_2">ٱلۡأُولَىٰ</span><span dir="rtl" class="text_3"> </span><span dir="rtl" class="text_2">بَصَآئِرَ</span><span dir="rtl" class="text_3"> </span><span dir="rtl" class="text_2">لِلنَّاسِ</span><span dir="rtl" class="text_3"> </span><span dir="rtl" class="text_2">وَهُدٗى</span><span dir="rtl" class="text_3"> </span><span dir="rtl" class="text_2">وَرَحۡمَةٗ</span><span dir="rtl" class="text_3"> </span><span dir="rtl" class="text_2">لَّعَلَّهُمۡ</span><span dir="rtl" class="text_3"> </span><span dir="rtl" class="text_2">يَتَذَكَّرُونَ</span><span class="text_3"> </span></p>

  <p class="block_3">আর অবশ্যই পূর্ববর্তী বহু প্ৰজন্মকে বিনাশ করার পর [১] আমরা মূসাকে দিয়েছিলাম কিতাব, মানবজাতির জন্য জ্ঞান-বর্তিকা; পথনির্দেশ ও অনুগ্রহস্বরূপ; যাতে তারা উপদেশ গ্ৰহণ করে।</p><br /><p class="block_4"><span class="text_5">[১] ‘পূর্ববর্তী বহু প্রজন্ম’ বলে নূহ, হূদ, সালেহ আলাইহিমুস সালামের সম্প্রদায়সমূহকে বোঝানো হয়েছে। তারা মূসা আলাইহিস সালামের পূর্বে অবাধ্যতার কারণে ধ্বংসপ্রাপ্ত হয়েছিল। [কুরতুবী; ফাতহুল কাদীর] পূর্ববর্তী প্রজন্মগুলো যেমনিভাবে পূর্বের নবীদের শিক্ষাবলী থেকে মুখ ফিরিয়ে নেওয়ার অশুভ পরিণাম ভোগ করেছিল তেমনিভাবে ফির‘আউন ও তার সৈন্যরা সে একই ধরনের পরিণতি দেখেছিল। তার পরে মূসা আলাইহিস সালামকে কিতাব দেয়া হয়েছিল, যাতে মানব জাতির একটি নব যুগের সূচনা হয়। এরপর থেকে আর কোনো সম্প্রদায়ের সকলকে একত্রে আযাব দিয়ে আল্লাহ্‌ তা‘আলা ধ্বংস করেননি। [ইবন কাসীর] <br class="calibre1"/><br class="calibre1"/></span><span dir="rtl" class="text_6">بصاىٔر</span><span class="text_5"> শব্দটি </span><span dir="rtl" class="text_6">بصيرة</span><span class="text_5"> এর বহুবচন। এর শাব্দিক অর্থ জ্ঞান ও অন্তর্দৃষ্টি। এখানে উদ্দেশ্য সেই জ্ঞান যা দ্বারা মানুষ বস্তুর স্বরূপ দেখতে পারে, হক জানতে পারে এবং সত্য ও মিথ্যার পার্থক্য বুঝতে পারে। যা অনুসরণ করলে মানুষ হেদায়াত পেতে পারে। পথভ্রষ্টতা থেকে নিজেদেরকে উদ্ধার করতে পারে। [ফাতহুল কাদীর] এখানে </span><span dir="rtl" class="text_6">ناس</span><span class="text_5"> বলে মূসা আলাইহিস সালামের উম্মতদের বোঝানো হয়েছে। কারণ, তাওরাত তাদের জন্য আলোকবর্তিকাস্বরূপ ছিল। আমাদের নবীর উপর কুরআন নাযিল হওয়ার পর সে আলোকবর্তিকার পরিবর্তে অন্য আলোকবর্তিকা এসে যাওয়ায় পূর্বেরটা রহিত হয়ে গেছে। এখন আর তা থেকে হেদায়াত নেওয়ার দরকার নেই। </span></p>

  <br/>

  <hr class="calibre2"/>

  <p class="block_22"><span class="text_18">&#160;</span><span class="text_19"> পৃষ্ঠার নাম্বার: 391 </span></p>
</body>
</html>