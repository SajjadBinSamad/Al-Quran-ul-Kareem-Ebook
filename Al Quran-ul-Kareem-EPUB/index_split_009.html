<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
  <title>AddThis</title>
  <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
  <link rel="stylesheet" type="text/css" href="page_styles.css"/>
</head>

<body class="calibre">
  <h2 id="id_218" class="block_1"><span class="text_1">আয়াত: 218</span></h2>

  <br/>

  <p class="block_2"><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">ٱلَّذِينَ</span><span dir="rtl" class="text_3"> </span><span dir="rtl" class="text_2">ءَامَنُواْ</span><span dir="rtl" class="text_3"> </span><span dir="rtl" class="text_2">وَٱلَّذِينَ</span><span dir="rtl" class="text_3"> </span><span dir="rtl" class="text_2">هَاجَرُواْ</span><span dir="rtl" class="text_3"> </span><span dir="rtl" class="text_2">وَجَٰهَدُواْ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">سَبِيلِ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">أُوْلَـٰٓئِكَ</span><span dir="rtl" class="text_3"> </span><span dir="rtl" class="text_2">يَرۡجُونَ</span><span dir="rtl" class="text_3"> </span><span dir="rtl" class="text_2">رَحۡمَتَ</span><span dir="rtl" class="text_3"> </span><span dir="rtl" class="text_2">ٱللَّهِۚ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">غَفُورٞ</span><span dir="rtl" class="text_3"> </span><span dir="rtl" class="text_2">رَّحِيمٞ</span><span class="text_3"> </span></p>

  <p class="block_3">নিশ্চয় যারা ঈমান এনেছে এবং যারা হিজরত করেছে এবং আল্লাহ্‌র পথে জিহাদ করেছে [১], তারাই আল্লাহ্‌র অনুগ্রহ প্রত্যাশা করে। আর আল্লাহ্‌ ক্ষমাপরায়ণ, পরম দয়ালু।</p>

  <br/>

  <p class="block_6">[১] জিহাদের শাব্দিক অর্থ হলো চেষ্টা করা, সাধনা করা, তা কাজ অর্থবা কথা যে কোনো মাধ্যমে হতে পারে। শরঈ‘ পরিভাষায় — কাফির, সীমালঙ্ঘনকারী অথবা মুরতাদদের বিরুদ্ধে মুসলিমদের যুদ্ধের প্রাণান্তকর প্রচেষ্টাকে জিহাদ বলে। কুরআন ও হাদীসের অসংখ বর্ণনায় জিহাদের অসাধারণ ফয়ীলতের কথা বিধৃত হয়েছে। আল্লাহ্‌ রাববুল আলামীন জিহাদকে একটি লাভজনক ব্যবসা হিসেবে অভিহিত করেছেন। তিনি বলেন, “নিশ্চয়ই আল্লাহ্‌ মুমিনদের কাছ থেকে তাদের জীবন ও সম্পদ কিনে নিয়েছেন, তাদের জন্য জান্নাত আছে এর বিনিময়ে। তারা আল্লাহ্‌র পথে যুদ্ধ করে, মারে ও মরে। তাওরাত, ইন্জীল ও কুরআনে এ সম্পর্কে তাদের দৃঢ় প্রতিশ্রুতি রয়েছে। নিজ প্রতিজ্ঞা পালনে আল্লাহ্‌র চেয়ে শ্রেষ্ঠতর কে আছে? তোমরা যে সওদা করেছ সে সওদার জন্য আনন্দিত হও এবং ওটাই তো মহাসাফল্য।" [সূরা আত-তাওবা: ১১১] <br class="calibre1"/><br class="calibre1"/>রাসূল সাল্লাল্লাহু ‘আলাইহি ওয়াসাল্লাম জিহাদকে ইসলামের সর্বোচ্চ শিখর হিসেবে অভিহিত করেছেন। তিনি বলেন, ‘সকল কিছুর মূল হলো ইসলাম। যার খুঁটি হলো সালাত এবং সর্বোচ্চ শিখর জিহাদ’। [তিরমিযী ২৬১৬] <br class="calibre1"/><br class="calibre1"/>জিহাদের তুলনা অন্য কিছু দ্বারা হয় না। আবু হুরায়রা রাদিয়াল্লাহু আনহু বর্ণিত হাদীসে এসেছে, এক ব্যক্তি রাসূল সাল্লাল্লাহু 'আলাইহি ওয়াসাল্লামকে বললেন, ইয়া রাসূলাল্লাহ! আমাকে এমন একটি আমলের কথা বলে দিন যা জিহাদের পরিপূরক হতে পারে’। রাসূল সাল্লাল্লাহু ‘আলাইহি ওয়াসাল্লাম জবাব দিলেন, ‘আমি পাইনি'। [বুখারী ২৮১৮] <br class="calibre1"/><br class="calibre1"/>এছাড়া আল্লাহ্‌র পথে যারা জিহাদ করবে, তাদেরও অসংখ্য মর্যাদার কথা ঘোষিত রয়েছে কুরআন ও হাদীসে। যেমন, আল্লাহ্‌ রাববুল আলামীন বলেন, “আর আল্লাহ্‌র পথে যারা নিহত হয় তাদেরকে মৃত বলো না, বরং তারা জীবিত; কিন্তু তোমরা উপলব্ধি করতে পার না।” [সূরা আল-বাকারাহ: ১৫৪]<br class="calibre1"/><br class="calibre1"/>অপর হাদীসে এসেছে, জিহাদের ময়দানে শাহাদাতবরণকারীরা আল্লাহ্‌ রাববুল আলামীনের সম্মানীত মেহমান। মিকদাদ রাদিয়াল্লাহু আনহু রাসূল সাল্লাল্লাহু ‘আলাইহি ওয়াসাল্লাম থেকে বর্ণনা করেন, ‘শহীদগণের ছয়টি মর্যাদা রয়েছে – (১) রক্তের প্রথম ফোটা মাটিতে পড়ার সাথে সাথেই তাকে মাফ করে দেয়া হয়। (২) জান্নাতে তার অবস্থানস্থল দেখিয়ে দেয়া হয়। (৩) কবরের আযাব থেকে মুক্ত থাকবে এবং মহা শংকার দিনে শংকামুক্ত থাকবে। (৪) তাকে ঈমানের অলংকার পরানো হবে। (৫) জান্নাতের হুর তাকে বিয়ে করানো হবে। (৬) তার নিকটাত্মীয়দের থেকে সত্তর জনের জন্য সুপারিশ করার সুযোগ দেয়া হবে। [বুখারী ২৭৯০]<br class="calibre1"/><br class="calibre1"/>আলোচ্য আয়াত দ্বারা পরিস্কার বোঝা যাচ্ছে যে, প্রত্যেক মুসলিমের উপর সব সময়ই জিহাদ ফরয। তবে কুরআনের কোনো কোনো আয়াত ও রাসূল সাল্লাল্লাহু 'আলাইহি ওয়াসাল্লামের হাদীসের বর্ণনাতে বোঝা যায় যে, জিহাদের এ ফরয, ফরযে-‘আইনরূপে প্রত্যেক মুসলিমের উপর ফরয সাব্যস্ত হয় না, বরং এটা ফরযে কেফায়া। যদি মুসলিমদের কোনো দল তা আদায় করে, তবে সমস্ত মুসলিমই এ দায়িত্ব থেকে রেহাই পায়। তবে যদি কোনো দেশে বা কোনো যুগে কোনো দলই জিহাদের ফরয আদায় না করে, তবে ঐ দেশের বা ঐ যুগের সমস্ত মুসলিমই ফরয থেকে বিমুখতার দায়ে পাপী হবে। রাসূল সাল্লাল্লাহু ‘আলাইহি ওয়াসাল্লাম বলেছেন, ‘আমাকে প্রেরণের পর থেকে কেয়ামত পর্যন্ত জিহাদ চলতে থাকবে, আমার উম্মতেরা সর্বশেষ দাজ্জালের সাথে যুদ্ধ করবে’। [আবু দাউদ ২৫৩২] <br class="calibre1"/><br class="calibre1"/>কুরআনের অন্য এক আয়াতে বলা হয়েছে: “আল্লাহ্ তা'আলা জান ও মালের দ্বারা জিহাদকারীগণকে জিহাদ বর্জনকারীদের উপর মর্যাদা দিয়েছেন এবং উভয়কে পুরস্কার দেয়ার কথা ঘোষণা করেছেন।” [সূরা আন-নিসা: ৯৫] <br class="calibre1"/><br class="calibre1"/>সুতরাং যেসব ব্যক্তি কোনো অসুবিধার জন্যে বা অন্য কোনো দ্বীনী খেদমতে নিয়োজিত থাকার কারণে জিহাদে অংশ গ্রহণ করতে পারে নি, তাদেরকে আল্লাহ্‌ তা‘আলা পুরস্কার প্রদানের প্রতিশ্রুতি দিয়েছেন। এতে বোঝা যাচ্ছে যে, জিহাদ যদি ফরযে-আইন হতো, তবে তা বর্জনকারীদের সুফল দানের কথা বলা হত না। তাছাড়া হাদীসে বর্ণিত রয়েছে যে, এক ব্যক্তি রাসূল সাল্লাল্লাহু ‘আলাইহি ওয়াসাল্লামের কাছে জিহাদে অংশ গ্রহণ করার অনুমতি চাইলে তিনি তাকে জিজ্ঞেস করলেন যে, তোমার পিতা-মাতা কি বেঁচে আছেন? উত্তরে সে বলল, জি, বেঁচে আছেন। তখন রাসূল সাল্লাল্লাহু ‘আলাইহি ওয়াসাল্লাম তাকে উপদেশ দিলেন, ‘তুমি পিতা-মাতার খেদমত করেই জিহাদের সওয়াব হাসিল কর’। [মুসলিম ২৫৪৯] <br class="calibre1"/><br class="calibre1"/>এতেও বোঝা যায় যে, জিহাদ ফরযে-কেফায়া। যখন মুসলিমদের একটি দল ফরয আদায় করে, তখন অন্যান্য মুসলিম অন্য খেদমতে নিয়োজিত হতে পারে। তবে যদি মুসলিমদের নেতা প্রয়োজনে সবাইকে জিহাদে অংশ গ্রহণ করার আহবান করেন, তখন জিহাদ ফরযে-আইনে পরিণত হয়ে যায়। এ প্রসঙ্গে কুরআনুল কারীমে বর্ণিত হয়েছে: “হে মুমিনগণ! তোমাদের কি হয়েছে যে, যখন তোমাদেরকে বলা হয়, তোমরা আল্লাহ্‌র পথে বেরিয়ে যাও, তখনই তোমরা ভারাক্রান্ত হয়ে যমীনে ঝুঁকে পড়।” [সূরা আত-তাওবা: ৩৮]<br class="calibre1"/><br class="calibre1"/>এ আয়াতে আল্লাহ্‌র পথে বেরিয়ে পড়ার সার্বজনীন নির্দেশ ব্যক্ত হয়েছে। এমনিভাবে আল্লাহ্‌ না করুন, যদি কোনো ইসলামী দেশ অমুসলিম দ্বারা আক্রান্ত হয় এবং সে দেশের লোকের পক্ষে এ আক্রমণ প্রতিহত করা সম্ভব না হয়, তবে পাশ্ববর্তী মুসলিম দেশবাসীর উপরও সে ফরয আপতিত হয়। তারাও যদি প্রতিহত করতে না পারে, তবে এর নিকটবতী মুসলিম দেশের উপর, এমনি সারা বিশ্বের প্রতিটি মুসলিমের উপর এ ফরয পরিব্যাপ্ত হয় এবং ফরযে-আইন হয়ে যায়। কুরআনের আলোচ্য আয়াতসমূহের পরিপ্রেক্ষিতে অধিকাংশ ফকীহ ও মুহাদিস এ সিদ্ধান্তে উপনীত হয়েছেন যে, জিহাদ স্বাভাবিক অবস্থায় সাধারণভাবে ফরযে-কেফায়া। আর যতক্ষণ পর্যন্ত জিহাদ ফরযে-কেফায়া পর্যায়ে থাকে, ততক্ষণ পর্যন্ত সন্তানদের পক্ষে পিতা-মাতার অনুমতি ব্যতীত জিহাদে অংশ গ্রহণ করা জায়েয নয়। কিংবা ঋণগ্রস্ত ব্যক্তির পক্ষে ঋণ পরিশোধ করার পূর্ব পর্যন্ত এ ফরযে কেফায়াতে অংশ গ্রহণ করা জায়েয নয়। আর যখন এ জিহাদ প্রয়োজনের তাকীদে ফরযে-আইনে পরিণত হয়, তখন পিতা-মাতা, স্বামী বা স্ত্রী ঋণদাতা কারোরই অনুমতির অপেক্ষা রাখে না।</p>

  <br/>

  <h2 id="id_219" class="block_1"><span class="text_1">আয়াত: 219</span></h2>

  <br/>

  <p class="block_2"><span dir="rtl" class="text_2">۞يَسۡـَٔلُونَكَ</span><span dir="rtl" class="text_3"> </span><span dir="rtl" class="text_2">عَنِ</span><span dir="rtl" class="text_3"> </span><span dir="rtl" class="text_2">ٱلۡخَمۡرِ</span><span dir="rtl" class="text_3"> </span><span dir="rtl" class="text_2">وَٱلۡمَيۡسِرِۖ</span><span dir="rtl" class="text_3"> </span><span dir="rtl" class="text_2">قُلۡ</span><span dir="rtl" class="text_3"> </span><span dir="rtl" class="text_2">فِيهِمَآ</span><span dir="rtl" class="text_3"> </span><span dir="rtl" class="text_2">إِثۡمٞ</span><span dir="rtl" class="text_3"> </span><span dir="rtl" class="text_2">كَبِيرٞ</span><span dir="rtl" class="text_3"> </span><span dir="rtl" class="text_2">وَمَنَٰفِعُ</span><span dir="rtl" class="text_3"> </span><span dir="rtl" class="text_2">لِلنَّاسِ</span><span dir="rtl" class="text_3"> </span><span dir="rtl" class="text_2">وَإِثۡمُهُمَآ</span><span dir="rtl" class="text_3"> </span><span dir="rtl" class="text_2">أَكۡبَرُ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">نَّفۡعِهِمَاۗ</span><span dir="rtl" class="text_3"> </span><span dir="rtl" class="text_2">وَيَسۡـَٔلُونَكَ</span><span dir="rtl" class="text_3"> </span><span dir="rtl" class="text_2">مَاذَا</span><span dir="rtl" class="text_3"> </span><span dir="rtl" class="text_2">يُنفِقُونَۖ</span><span dir="rtl" class="text_3"> </span><span dir="rtl" class="text_2">قُلِ</span><span dir="rtl" class="text_3"> </span><span dir="rtl" class="text_2">ٱلۡعَفۡوَۗ</span><span dir="rtl" class="text_3"> </span><span dir="rtl" class="text_2">كَذَٰلِكَ</span><span dir="rtl" class="text_3"> </span><span dir="rtl" class="text_2">يُبَيِّنُ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">لَكُمُ</span><span dir="rtl" class="text_3"> </span><span dir="rtl" class="text_2">ٱلۡأٓيَٰتِ</span><span dir="rtl" class="text_3"> </span><span dir="rtl" class="text_2">لَعَلَّكُمۡ</span><span dir="rtl" class="text_3"> </span><span dir="rtl" class="text_2">تَتَفَكَّرُونَ</span><span class="text_3"> </span></p>

  <p class="block_3">লোকেরা আপনাকে মদ [১] ও জুয়া [২] সম্পর্কে জিজ্জেস করে। বলুন, ‘দু’টোর মধ্যেই আছে মহাপাপ এবং মানুষের জন্য উপকারও ; আর এ দু’টোর পাপ উপকারের চেয়ে অনেক বড়’। আর তারা আপনাকে জিজ্জেস করে কি তারা ব্যায় করবে ? বলুন, যা উদ্বৃত্ত [৩]। এভাবে আল্লাহ্‌ তাঁর আয়াতসমূহ তোমাদের জন্য সুস্পষ্টভাবে ব্যক্ত করেন, যাতে তোমরা চিন্তা কর।</p><br /><p class="block_4"><span class="text_5">[১] ইসলামের প্রথম যুগের জাহেলিয়াত আমলের সাধারণ রীতি-নীতির মধ্যে মদ্যপান স্বাভাবিক ব্যাপার ছিল। রাসূল সাল্লাল্লাহু ‘আলাইহি ওয়াসাল্লামের হিজরতের পরও মদীনাবাসীদের মধ্যে মদ্যপান ও জুয়ার প্রথা প্রচলিত ছিল। সাধারণ মানুষ এ দু'টি বস্তুর শুধু বাহ্যিক উপকারিতার প্রতি লক্ষ্য করেই এতে মত্ত ছিল। কিন্তু এদের অন্তর্নিহিত অকল্যাণ সম্পর্কে তাদের কোনো ধারণাই ছিল না। তবে আল্লাহ্‌র নিয়ম হচ্ছে এই যে, প্রত্যেক জাতি ও প্রত্যেক অঞ্চলে কিছু বুদ্ধিমান ব্যক্তিও থাকেন যারা বিবেক-বুদ্ধিকে অভ্যাসের উর্ধের্ব স্থান দেন। যদি কোনো অভ্যাস বুদ্ধি বা যুক্তির পরিপন্থী হয়, তবে সে অভ্যাসের ধারে-কাছেও তারা যান না। এ ব্যাপারে নবী সাল্লাল্লাহু ‘আলাইহি ওয়াসাল্লামের স্থান ছিল সবচেয়ে উর্ধ্বে। কেননা যেসব বস্তু কোনো কালে হারাম হবে, এমন সব বস্তুর প্রতিও তার অন্তরে একটা সহজাত ঘৃণাবোধ ছিল। সাহাবীগণের মধ্যেও এমন কিছুসংখ্যক লোক ছিলেন, যারা হারাম ঘোষিত হওয়ার পূর্বেও মদ্যপান তো দূরের কথা, তা স্পর্শও করেননি। মদীনায় পৌছার পর কতিপয় সাহাবী এসব বিষয়ের অকল্যাণগুলো অনুভব করলেন। এই পরিপ্রেক্ষিতে উমর, মুআয ইবন জাবাল এবং কিছুসংখ্যক আনসার রাদিয়াল্লাহু আনহুম রাসূল সাল্লাল্লাহু ‘আলাইহি ওয়াসাল্লামের নিকট উপস্থিত হয়ে বললেন, ‘মদ ও জুয়া মানুষের বুদ্ধি-বিবেচনাকে পর্যন্ত বিলুপ্ত করে ফেলে এবং ধন-সম্পদও ধ্বংস করে দেয়। এ সম্পর্কে আপনার নির্দেশ কি? এ প্রশ্নের উত্তরেই আলোচ্য আয়াতটি নাযিল হয়। [আবু দাউদ ৩৬৭০, তিরমিয়ী ৩০৪৯, মুসনাদে আহমাদ ১/৫৩]<br class="calibre1"/><br class="calibre1"/>এ হচ্ছে প্রথম আয়াত যা মুসলিমদেরকে মদ ও জুয়া থেকে দূরে রাখার প্রথম পদক্ষেপ হিসেবে নাযিল হয়েছে। আয়াতটিতে বলা হয়েছে যে, মদ ও জুয়াতে যদিও বাহ্যিক দৃষ্টিতে কিছু উপকারিতা পরিলক্ষিত হয়, কিন্তু দুটির মাধ্যমেই অনেক বড় বড় পাপের পথ উন্মুক্ত হয়, যা এর উপকারিতার তুলনায় অনেক বড় ও ক্ষতিকর। পাপ অর্থে এখানে সেসব বিষয়ও বোঝানো হয়েছে, যা পাপের কারণ হয়ে দাঁড়ায়। যেমন, মদের মধ্যে সর্বাপেক্ষা বড় দোষ হচ্ছে এই যে, এতে মানুষের সবচাইতে বড় গুণ, বুদ্ধি-বিবেচনা বিলুপ্ত হয়ে যায়। কারণ, বুদ্ধি এমন একটি গুণ যা মানুষকে মন্দকাজ থেকে বিরত রাখে। পক্ষান্তরে যখন তা থাকে না, তখন প্রতিটি মন্দ কাজের পথই সুগম হয়ে যায়। [মা'আরিফুল কুরআন]<br class="calibre1"/><br class="calibre1"/>এ আয়াতে পরিস্কারভাবে মদকে হারাম করা হয়নি, কিন্তু এর অনিষ্ট ও অকল্যাণের দিকগুলোকে তুলে ধরে বলা হয়েছে যে, মদ্য পানের দরুন মানুষ অনেক মন্দ কাজে লিপ্ত হয়ে যেতে পারে। বলতে গেলে আয়াতটিতে মদ্যপান ত্যাগ করার জন্য এক প্রকার পরামর্শ দেয়া হয়েছে। সুতরাং এ আয়াত নাযিল হওয়ার পর কোনো কোনো সাহাবী এ পরামর্শ গ্রহণ করে তৎক্ষণাৎ মদ্যপান ত্যাগ করেছেন। আবার কেউ কেউ মনে করেছেন, এ আয়াতে মদকে তো হারাম করা হয়নি, বরং এটা দীনের পক্ষে ক্ষতির কাজে ধাবিত করে বিধায় একে পাপের কারণ বলে স্থির করা হয়েছে, যাতে ফেতনায় পড়তে না হয়, সে জন্য পূর্ব থেকেই সতর্কতা অবলম্বন করার পরামর্শ দেয়া হয়েছে। পরবর্তী সূরার আন-নিসা এর ৪৩ নং আয়াতের মাধ্যমে মদপানের সময় সীমিত করা হয়। সবশেষে সূরা আল-মায়িদাহ এর ৯০ নং আয়াতের মাধ্যমে মদকে চিরতরে হারাম করা হয়। এ বিষয়ে আরও আলোচনা সূরা আল-মায়িদাহ এর ৯০ নং আয়াতে করা হবে। <br class="calibre1"/><br class="calibre1"/>[২] আয়াতে উল্লেখিত (</span><span dir="rtl" class="text_6">ميسر</span><span class="text_5">) শব্দটির অর্থ বন্টন করা, (</span><span dir="rtl" class="text_6">ياسر</span><span class="text_5">) বলা হয় বন্টনকারীকে। জাহেলিয়াত আমলে নানা রকম জুয়ার প্রচলন ছিল। তন্মধ্যে এক প্রকার জুয়া ছিল এই যে, উট জবাই করে তার অংশ বন্টন করতে গিয়ে জুয়ার আশ্রয় নেয়া হত। কেউ একাধিক অংশ পেত আবার কেউ বঞ্চিত হত। বঞ্চিত ব্যক্তিকে উটের পূর্ণ মূল্য দিতে হত, আর গোশত দরিদ্রের মধ্যে বন্টন করা হত; নিজেরা ব্যবহার করত না। এ বিশেষ ধরনের জুয়ায় যেহেতু দরিদ্রের উপকার ছিল এবং খেলোয়াড়দের দানশীলতা প্রকাশ পেত, তাই এ খেলাতে গর্ববোধ করা হত। আর যারা এ খেলায় অংশগ্রহণ না করত, তাদেরকে কৃপণ ও হতভাগ্য বলে মনে করা হত। বন্টনের সাথে সম্পর্কের কারণেই এরূপ জুয়াকে মাইসির’ বলা হত। [তাফসীরে কুরতুবী ৩/৪৪২-৪৪৩] <br class="calibre1"/><br class="calibre1"/>সকল সাহাবী ও তাবেয়ীগণ এ ব্যাপারে একমত যে, সব রকমের জুয়াই মাইসির’ শব্দের অন্তর্ভুক্ত এবং হারাম। ইবন কাসীর তার তাফসীরে এবং জাসসাস ‘আহকামুল-কুরআনে’ লিখেছেন যে, মুফাসসিরে কুরআন ইবন আববাস, ইবন উমর, কাতাদাহ, মু'আবিয়া ইবন সালেহ, আতা ও তাউস রাদিয়াল্লাহু আনহুম বলেছেন, সব রকমের জুয়াই ‘মাইসির’ এমনকি কাঠের গুটি এবং আখরোট দ্বারা বাচ্চাদের এ ধরনের খেলাও। ইবন আববাস বলেছেন, লটারীও জুয়ারই অন্তর্ভুক্ত। জাসসাস ও ইবন সিরীন বলেছেন, ‘যে কাজে লটারীর ব্যবস্থা রয়েছে, তাও ‘মাইসির’ এর অন্তর্ভুক্ত। কেননা লটারীর মাধ্যমে কেউ কেউ প্রচুর সম্পদ পেয়ে যায় অপরদিকে অনেকে কিছুই পায় না। আজকাল প্রচলিত বিভিন্ন ধরনের লটারীর সাথে এর তুলনা করা যেতে পারে। এসবই জুয়ার অন্তর্ভুক্ত ও হারাম। মোটকথা, মাইসির ও কেমারের সঠিক সংজ্ঞা এই যে, যে ব্যাপারে কোনো মালের মালিকানায় এমন সব শর্ত আরোপিত হয়, যাতে মালিক হওয়া না হওয়া উভয় সম্ভাবনাই সমান থাকে। আর এরই ফলে পূর্ণ লাভ কিংবা পূর্ণ লোকসান উভয় দিকই বজায় থাকবে। [ইবন কাসীর]<br class="calibre1"/><br class="calibre1"/>এ জন্য সহীহ হাদীসে দাবা ও ছক্কা-পাঞ্জা জাতীয় খেলাকেও হারাম বলা হয়েছে। কেননা এসবেও অনেক ক্ষেত্রেই টাকা-পয়সার বাজী ধরা হয়ে থাকে। তাস খেলায় যদি টাকা-পয়সার হার-জিত শর্ত থাকে, তবে তাও এর অন্তর্ভুক্ত হবে। বারীদা রাদিয়াল্লাহু আনহু বলেন, রাসূলুল্লাহ সাল্লাল্লাহু ‘আলাইহি ওয়াসাল্লাম বলেছেন, ‘যে ব্যক্তি ছক্কা-পাঞ্জা খেলে সে যেন শূকরের গোশত ও রক্তে স্বীয় হাত রঞ্জিত করে’। [মুসলিম ২২৬০]<br class="calibre1"/><br class="calibre1"/>[৩] অর্থাৎ প্রয়োজনের অতিরিক্ত যা থাকে তাই খরচ কর। এতে বোঝা গেল যে, নফল সাদকার ক্ষেত্রে নিজের প্রয়োজনের অতিরিক্ত যা থাকে তাই ব্যয় করতে হবে। নিজের সন্তানাদিকে কষ্টে ফেলে, তাদের অধিকার হতে বঞ্চিত করে সদকা করার কোনো বিধান নেই। অনুরূপভাবে যে ব্যক্তি ঋণগ্রস্ত, ঋণ পরিশোধ না করে তার পক্ষে নফল সদকা করাও আল্লাহ্‌র পছন্দ নয়। </span></p>

  <p class="block_11"></p>

  <br/>

  <h2 id="id_220" class="block_1"><span class="text_1">আয়াত: 220</span></h2>

  <br/>

  <p class="block_2"><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلدُّنۡيَا</span><span dir="rtl" class="text_3"> </span><span dir="rtl" class="text_2">وَٱلۡأٓخِرَةِۗ</span><span dir="rtl" class="text_3"> </span><span dir="rtl" class="text_2">وَيَسۡـَٔلُونَكَ</span><span dir="rtl" class="text_3"> </span><span dir="rtl" class="text_2">عَنِ</span><span dir="rtl" class="text_3"> </span><span dir="rtl" class="text_2">ٱلۡيَتَٰمَىٰۖ</span><span dir="rtl" class="text_3"> </span><span dir="rtl" class="text_2">قُلۡ</span><span dir="rtl" class="text_3"> </span><span dir="rtl" class="text_2">إِصۡلَاحٞ</span><span dir="rtl" class="text_3"> </span><span dir="rtl" class="text_2">لَّهُمۡ</span><span dir="rtl" class="text_3"> </span><span dir="rtl" class="text_2">خَيۡرٞۖ</span><span dir="rtl" class="text_3"> </span><span dir="rtl" class="text_2">وَإِن</span><span dir="rtl" class="text_3"> </span><span dir="rtl" class="text_2">تُخَالِطُوهُمۡ</span><span dir="rtl" class="text_3"> </span><span dir="rtl" class="text_2">فَإِخۡوَٰنُكُمۡۚ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">يَعۡلَمُ</span><span dir="rtl" class="text_3"> </span><span dir="rtl" class="text_2">ٱلۡمُفۡسِدَ</span><span dir="rtl" class="text_3"> </span><span dir="rtl" class="text_2">مِنَ</span><span dir="rtl" class="text_3"> </span><span dir="rtl" class="text_2">ٱلۡمُصۡلِحِۚ</span><span dir="rtl" class="text_3"> </span><span dir="rtl" class="text_2">وَلَوۡ</span><span dir="rtl" class="text_3"> </span><span dir="rtl" class="text_2">شَآءَ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">لَأَعۡنَتَكُمۡۚ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">عَزِيزٌ</span><span dir="rtl" class="text_3"> </span><span dir="rtl" class="text_2">حَكِيمٞ</span><span class="text_3"> </span></p>

  <p class="block_3">দুনিয়া ও আখেরাতের ব্যাপারে। আর লোকেরা আপনাকে ইয়াতীমদের সম্পর্কে জিজ্ঞেস করে; বলুন, ‘তাদের জন্য সুব্যাবস্থা করা উত্তম’। তোমরা যদি তাদের সাথে একত্রে থাক তবে তারা তো তোমাদেরই ভাই। আল্লাহ্‌ জানেন কে উপকারকারী এবং কে অনিষ্টকারী [১]। আর আল্লাহ্‌ ইচ্ছে করলে এ বিষয়ে তোমাদেরকে অবশ্যই কষ্টে ফেলতে পারতেন। নিশ্চয় আল্লাহ্‌ প্রবল পরাক্রান্ত, প্রজ্ঞাময়।</p>

  <br/>

  <p class="block_6">[১] ইবন আব্বাস বলেন, “যখন তোমরা উত্তম পদ্ধতি ব্যতীত ইয়াতিমের সম্পদের কাছেও যেও না।” [সূরা আল-আনআম: ১৫২, আল-ইসরা ৩৪] <br class="calibre1"/><br class="calibre1"/>নাযিল হল তখন অনেকেই ইয়াতিমদের থেকে নিজেদেরকে দূরে সরিয়ে রাখে। ফলে ইয়াতিমরা বেশী ক্ষতিগ্রস্ত হয়ে পড়ে। তখন এ আয়াত নাযিল করে আল্লাহ্‌ তা'আলা ইয়াতিমদের সাথে কিভাবে চলতে হবে তা জানিয়ে দেন।" [আবুদাউদ ২৮৭১]</p>

  <br/>

  <h2 id="id_221" class="block_1"><span class="text_1">আয়াত: 221</span></h2>

  <br/>

  <p class="block_2"><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَنكِحُواْ</span><span dir="rtl" class="text_3"> </span><span dir="rtl" class="text_2">ٱلۡمُشۡرِكَٰتِ</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">يُؤۡمِنَّۚ</span><span dir="rtl" class="text_3"> </span><span dir="rtl" class="text_2">وَلَأَمَةٞ</span><span dir="rtl" class="text_3"> </span><span dir="rtl" class="text_2">مُّؤۡمِنَةٌ</span><span dir="rtl" class="text_3"> </span><span dir="rtl" class="text_2">خَيۡرٞ</span><span dir="rtl" class="text_3"> </span><span dir="rtl" class="text_2">مِّن</span><span dir="rtl" class="text_3"> </span><span dir="rtl" class="text_2">مُّشۡرِكَةٖ</span><span dir="rtl" class="text_3"> </span><span dir="rtl" class="text_2">وَلَوۡ</span><span dir="rtl" class="text_3"> </span><span dir="rtl" class="text_2">أَعۡجَبَتۡكُمۡۗ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تُنكِحُواْ</span><span dir="rtl" class="text_3"> </span><span dir="rtl" class="text_2">ٱلۡمُشۡرِكِينَ</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">يُؤۡمِنُواْۚ</span><span dir="rtl" class="text_3"> </span><span dir="rtl" class="text_2">وَلَعَبۡدٞ</span><span dir="rtl" class="text_3"> </span><span dir="rtl" class="text_2">مُّؤۡمِنٌ</span><span dir="rtl" class="text_3"> </span><span dir="rtl" class="text_2">خَيۡرٞ</span><span dir="rtl" class="text_3"> </span><span dir="rtl" class="text_2">مِّن</span><span dir="rtl" class="text_3"> </span><span dir="rtl" class="text_2">مُّشۡرِكٖ</span><span dir="rtl" class="text_3"> </span><span dir="rtl" class="text_2">وَلَوۡ</span><span dir="rtl" class="text_3"> </span><span dir="rtl" class="text_2">أَعۡجَبَكُمۡۗ</span><span dir="rtl" class="text_3"> </span><span dir="rtl" class="text_2">أُوْلَـٰٓئِكَ</span><span dir="rtl" class="text_3"> </span><span dir="rtl" class="text_2">يَدۡعُونَ</span><span dir="rtl" class="text_3"> </span><span dir="rtl" class="text_2">إِلَى</span><span dir="rtl" class="text_3"> </span><span dir="rtl" class="text_2">ٱلنَّارِۖ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">يَدۡعُوٓاْ</span><span dir="rtl" class="text_3"> </span><span dir="rtl" class="text_2">إِلَى</span><span dir="rtl" class="text_3"> </span><span dir="rtl" class="text_2">ٱلۡجَنَّةِ</span><span dir="rtl" class="text_3"> </span><span dir="rtl" class="text_2">وَٱلۡمَغۡفِرَةِ</span><span dir="rtl" class="text_3"> </span><span dir="rtl" class="text_2">بِإِذۡنِهِۦۖ</span><span dir="rtl" class="text_3"> </span><span dir="rtl" class="text_2">وَيُبَيِّنُ</span><span dir="rtl" class="text_3"> </span><span dir="rtl" class="text_2">ءَايَٰتِهِۦ</span><span dir="rtl" class="text_3"> </span><span dir="rtl" class="text_2">لِلنَّاسِ</span><span dir="rtl" class="text_3"> </span><span dir="rtl" class="text_2">لَعَلَّهُمۡ</span><span dir="rtl" class="text_3"> </span><span dir="rtl" class="text_2">يَتَذَكَّرُونَ</span><span class="text_3"> </span></p>

  <p class="block_3">আর মুশরিক নারীকে ঈমান না আনা পর্যন্ত তোমরা বিয়ে করো না [১]। মুশরিক নারী তোমাদেরকে মুগ্ধ করলেও, অবশ্যই মুমিন কৃতদাসী তার চেয়ে উত্তম। ঈমান না আনা পর্যন্ত মুশরিক পুরুষদের সাথে তোমরা বিয়ে দিওনা [২], মুশরিক পুরুষ তোমাদেরকে মুগ্ধ করলেও অবশ্যই মুমিন ক্রীতদাস তার চেয়ে উত্তম। তারা আগুনের দিকে আহবান করে। আর আল্লাহ্‌ তোমাদেরকে নিজ ইচ্ছায় জান্নাত ও ক্ষমার দিকে আহবান করেন [৩]। আর তিনি মানুষের জন্য তাঁর আয়াতসমূহ সুস্পষ্টভাবে ব্যক্ত করেন, যাতে তারা শিক্ষা নিতে পারে।</p>

  <br/>

  <p class="block_6">[১] আয়াতে মুশরিক শব্দ দ্বারা সাধারণ অমুসলিমকে বোঝানো হয়েছে। কারণ, কুরআনুল কারীমের অন্য এক আয়াতের দ্বারা প্রমাণিত হয় যে, প্রকৃত কিতাবে বিশ্বাসী নারীরা এ আদেশের অন্তর্ভুক্ত নয়। বলা হয়েছে, “তোমাদের আগে যাদেরকে কিতাব দেয়া হয়েছে তাদের সচ্চরিত্রা নারী তোমাদের জন্য বৈধ করা হলো।” [সূরা আল-মায়েদাহ: ৫]।<br class="calibre1"/><br class="calibre1"/>তাই এখানে মুশরিক বলতে ঐ সব বিশেষ অমুসলিমকেই বোঝানো হয়েছে, যারা কোনো নবী কিংবা আসমানী কিতাবে বিশ্বাস করে না। আহলে কিতাব ইয়াহুদী ও নাসারা নারীদের সাথে মুসলিম পুরুষদের সম্পর্কের অর্থ হচ্ছে এই যে, যদি তাদেরকে বিবাহ করা হয়, তবে বিবাহ ঠিক হবে এবং স্বামীর পরিচয়েই সন্তানদের বংশ সাব্যস্ত হবে। কিন্তু আল্লাহ্‌র কাছে এ বিবাহও পছন্দনীয় নয়। মুসলিম বিবাহের জন্য দীনদার ও সৎ স্ত্রীর অনুসন্ধান করবে, যাতে করে সে তার দীনি ব্যাপারে সাহায্যকারীর ভূমিকা পালন করতে পারে। এতে করে তাদের সন্তানদেরও দীনদার হওয়ার সুযোগ মিলবে। যখন কোনো দীনহীন মুসলিম মেয়ের সাথে বিবাহ পছন্দ করা হয়নি, সে ক্ষেত্রে অমুসলিম মেয়ের সাথে কিভাবে বিবাহ পছন্দ করা হবে? এ কারণেই উমর রাদিয়াল্লাহু আনহু যখন খবর পেলেন যে, ইরাক ও শাম দেশের মুসলিমদের এমন কিছু স্ত্রী রয়েছে এবং দিন দিন তাদের সংখ্যা বেড়ে চলেছে, তখন তিনি ফরমান জারি করলেন যে, তা হতে পারে না। তাদেরকে সতর্ক করে দেয়া হলো যে, এটা বৈবাহিক জীবন তথা দীনি জীবনের জন্য যেমন অকল্যাণকর, তেমনি রাজনৈতিক দিক দিয়েও ক্ষতির কারণ। [তাফসীরে কুরতুবী ৩/৪৫৬]<br class="calibre1"/><br class="calibre1"/>বর্তমান যুগের অমুসলিম আহলে কিতাব, ইয়াহুদী ও নাসারা এবং তাদের রাজনৈতিক ধোঁকা-প্রতারণা, বিশেষতঃ রাজনৈতিক উদ্দেশ্য প্রণোদিত বিবাহ এবং মুসলিম সংসারে প্রবেশ করে তাদেরকে নিজেদের দিকে আকৃষ্ট করা এবং মুসলিমদের গোপন তথ্য জানার প্রচেষ্টা আজ স্বীকৃত সত্যে পরিণত হয়েছে। ইসলামের খলীফা উমর রাদিয়াল্লাহু আনহুর সুদূর প্রসারী দৃষ্টিশক্তি বৈবাহিক ব্যাপার সংক্রান্ত এ বিষয়টির সর্বনাশা দিক উপলব্দি করতে সমর্থ হয়েছিলেন। বিশেষতঃ বর্তমানে পাশ্চাত্যের দেশসমূহে যারা ইয়াহুদী ও নাসারা নামে পরিচিত এবং আদম-শুমারীর খাতায় যাদেরকে দীনি দিক থেকে ইয়াহুদী কিংবা নাসারা বলে লেখা হয়, যদি তাদের প্রকৃত দীনের অনুসন্ধান করা যায়, তবে দেখা যাবে যে, নাসারা ও ইয়াহুদী মতের সাথে তাদের আদৌ কোনো সম্পর্ক নেই। তারা সম্পূর্ণভাবেই দীন বর্জনকারী। তারা ঈসা ‘আলাইহিস সালামকেও মানে না, তাওরাতকেও মানে না, এমনকি আল্লাহ্‌র অস্তিত্বও মানে না, আখেরাতও মানে না। বলাবাহুল্য, বিবাহ হালাল হওয়ার কুরআনী আদেশ এমন সব ব্যক্তিদেরকে অন্তর্ভুক্ত করে না। তাদের মেয়েদের সাথে বিবাহ সম্পূর্ণই হারাম। সূরা আল-মায়েদাহ এর আয়াতে যাদের বিয়ে করার অনুমতি দেয়া হয়েছে, আজকালকার ইয়াহুদী-নাসারারা তার আওতায় পড়ে না। সে হিসেবে সাধারণ অমুসলিমদের মত তাদের মেয়েদের সাথেও বিবাহ করা হারাম। মানুষ অত্যন্ত ভুল করে যে, খোঁজ-খবর না নিয়েই পাশ্চাত্যের মেয়েদেরকে বিয়ে করে বসে। এমনিভাবে যে ব্যক্তিকে প্রকাশ্যভাবে মুসলিম মনে করা হয়, কিন্তু তার আকীদা কুফর পর্যন্ত গিয়ে পৌঁছেছে, তার সাথে মুসলিম নারীর বিয়ে জায়েয নয়। আর যদি বিয়ে হয়ে যাওয়ার পর তার আকীদা এমনি বিকৃত হয়ে পড়ে তবে তাদের বিয়ে ছিন্ন হয়ে যাবে। আজকাল অনেকেই নিজের দীন সম্পর্কে অন্ধ ও অজ্ঞ এবং সামান্য কিছুটা আধুনিক জ্ঞান-বিজ্ঞানের চর্চা করেই স্বীয় দীনের আকীদা নষ্ট করে বসে। কাজেই প্রথমে ছেলের আকীদা সম্পর্কে খোঁজ-খবর তারপর বিয়ে সম্পর্কে চূড়ান্ত কথা দেয়া মেয়েদের অভিভাবকদের উপর ওয়াজিব। [মা’আরিফুল কুরআন থেকে সংক্ষেপিত] <br class="calibre1"/><br class="calibre1"/>[২] উমর রাদিয়াল্লাহু আনহু বলেন, কোনো মুসলিম অমুসলিম মহিলাকে বিয়ে করতে পারে কিন্তু কোনো অমুসলিমের সাথে কোনো মুসলিম মহিলাকে বিয়ে দেয়া যাবে না। [তাবারী] যুহরী, কাতাদাহ বলেন, কোনো অমুসলিম চাই সে ইয়াহুদী হোক বা নাসারা বা মুশরিক তার কাছে কোনো মুসলিম মহিলাকে বিয়ে দেয়া যাবে না। তাফসীরে আবদুর রাজ্জাক এ ব্যাপারে উম্মতের ঐক্যমত রয়েছে। <br class="calibre1"/><br class="calibre1"/>[৩] আলোচ্য আয়াতে একটি গুরুত্বপূর্ণ মাসআলা বর্ণনা করা হয়েছে যে, মুসলিম পুরুষের বিয়ে কাফের নারীর সাথে এবং কাফের পুরুষের বিয়ে মুসলিম নারীর সাথে হতে পারে না। কারণ, কাফের স্ত্রী-পুরুষ মানুষকে জাহান্নামের দিকে নিয়ে যায়। সাধারণতঃ বৈবাহিক সম্পর্ক পরস্পরের ভালবাসা, নির্ভরশীলতা এবং একাত্মতায় পরস্পরকে আকর্ষণ করে। তা ব্যতীত এ সম্পর্কে প্রকৃত উদ্দেশ্য সাধিত হয় না। আর মুশরিকদের সাথে এ জাতীয় সম্পর্কের ফলে ভালবাসা ও নির্ভরশীলতার অপরিহার্য পরিণাম দাঁড়ায় এই যে, তাদের অন্তরে কুফর ও শির্কের প্রতি আকর্ষণ সৃষ্টি হয় অথবা কুফর ও শির্কের প্রতি ঘৃণা তাদের অন্তর থেকে উঠে যায়। এর পরিণামে শেষ পর্যন্ত সেও কুফর ও শির্কে জড়িয়ে পড়ে; যার পরিণতি জাহান্নাম। এজন্যই বলা হয়েছে যে, এসব লোক জাহান্নামের দিকে আহবান করে। আল্লাহ্‌ তা'আলা জান্নাত ও মাগফেরাতের দিকে আহবান করেন এবং পরিস্কারভাবে নিজের আদেশ বর্ণনা করেন, যাতে মানুষ উপদেশ মত চলে। [মা’আরিফুল কুরআন ]</p>

  <br/>

  <h2 id="id_222" class="block_1"><span class="text_1">আয়াত: 222</span></h2>

  <br/>

  <p class="block_2"><span dir="rtl" class="text_2">وَيَسۡـَٔلُونَكَ</span><span dir="rtl" class="text_3"> </span><span dir="rtl" class="text_2">عَنِ</span><span dir="rtl" class="text_3"> </span><span dir="rtl" class="text_2">ٱلۡمَحِيضِۖ</span><span dir="rtl" class="text_3"> </span><span dir="rtl" class="text_2">قُلۡ</span><span dir="rtl" class="text_3"> </span><span dir="rtl" class="text_2">هُوَ</span><span dir="rtl" class="text_3"> </span><span dir="rtl" class="text_2">أَذٗى</span><span dir="rtl" class="text_3"> </span><span dir="rtl" class="text_2">فَٱعۡتَزِلُواْ</span><span dir="rtl" class="text_3"> </span><span dir="rtl" class="text_2">ٱلنِّسَآءَ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ٱلۡمَحِيضِ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَقۡرَبُوهُنَّ</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">يَطۡهُرۡنَۖ</span><span dir="rtl" class="text_3"> </span><span dir="rtl" class="text_2">فَإِذَا</span><span dir="rtl" class="text_3"> </span><span dir="rtl" class="text_2">تَطَهَّرۡنَ</span><span dir="rtl" class="text_3"> </span><span dir="rtl" class="text_2">فَأۡتُوهُنَّ</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">حَيۡثُ</span><span dir="rtl" class="text_3"> </span><span dir="rtl" class="text_2">أَمَرَكُمُ</span><span dir="rtl" class="text_3"> </span><span dir="rtl" class="text_2">ٱللَّهُۚ</span><span dir="rtl" class="text_3"> </span><span dir="rtl" class="text_2">إِنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">يُحِبُّ</span><span dir="rtl" class="text_3"> </span><span dir="rtl" class="text_2">ٱلتَّوَّـٰبِينَ</span><span dir="rtl" class="text_3"> </span><span dir="rtl" class="text_2">وَيُحِبُّ</span><span dir="rtl" class="text_3"> </span><span dir="rtl" class="text_2">ٱلۡمُتَطَهِّرِينَ</span><span class="text_3"> </span></p>

  <p class="block_3">আর তারা আপনাকে রজঃস্রাব (হায়েজ) সম্বন্ধে জিজ্ঞেস করে। বলুন, তা ‘অশুচি’ [১]। কাজেই তোমরা রজঃস্রাবকালে স্ত্রী-সঙ্গম থেকে বিরত থাক এবং পবিত্র না হওয়া পর্যন্ত [২] (সঙ্গমের জন্যে) তাদের নিকটবর্তী হবে না [৩]। তারপর তারা যখন উত্তমরূপে পরিশুদ্ধ হবে তখন তাদের নিকট ঠিক সেভাবে গমন করবে, যেভাবে আল্লাহ তোমাদেরকে আদেশ দিয়েছেন। নিশ্চয় আল্লাহ তাওবাকারীকে ভালোবাসেন এবং তাদেরকেও ভালোবাসেন যারা পবিত্র থাকে।</p><br /><p class="block_4"><span class="text_5">[১] আয়াতে বর্ণিত (</span><span dir="rtl" class="text_6">مَحِيْضٌ</span><span class="text_5">) অর্থ দুটি। ১. হায়েযের স্থান ২. হায়েযের সময়। অর্থাৎ তারা আপনাকে হায়েয এর ব্যাপারে অথবা হায়েযের স্থান অথবা হয়েযের সময়ের ব্যাপারে জিজ্ঞাসা করে। তারা হয়েযের সময়ে সে স্থানে কি করতে পারে, আর কি করতে পারবে না এ প্রশ্ন করছে। বলুন যে, সেটা (</span><span dir="rtl" class="text_6">أذى</span><span class="text_5">) এর এক অর্থ, কষ্ট। আরেক অর্থ, অপবিত্রতা, অশুচি। দুটি অর্থই শুদ্ধ। [তাফসীরে কুরতুবী] হায়েয অবস্থায় স্ত্রীদের সাথে কতটুকু মেলামেশা করা যাবে, তা রাসূলুল্লাহ সাল্লাল্লাহু ‘আলাইহি ওয়াসাল্লাম বলে দিয়েছেন। তিনি বলেছেন, “হায়েজের স্থানে সঙ্গম ব্যতীত আর সবই করতে পার”। [মুসলিম ৩০২]<br class="calibre1"/><br class="calibre1"/>উম্মুল মুমিনীন মায়মূনাহ রাদিয়াল্লাহু আনহা বলেন, “রাসূলুল্লাহ সাল্লাল্লাহু ‘আলাইহি ওয়া সাল্লাম যখন হায়েয অবস্থায় কোনো স্ত্রীর সাথে মেলামেশা করতে চাইতেন তখন তাকে হয়েযের স্থানে কাপড় পরিধান করে নিতে বলতেন। " [বুখারী ৩০৩, মুসলিম ২৯৪] <br class="calibre1"/><br class="calibre1"/>[২] চরম যৌন উত্তেজনা বশতঃ ঋতুকালীন অবস্থায় সহবাস অনুষ্ঠিত হয়ে গেলে খুব ভাল করে তাওবা করে নেয়া ওয়াজিব। তার সাথে সাথে কিছু দান-সদকা করে দিলে তা উত্তম। [মুস্তাদরাকে হাকিম: ১/১৭১, ১৭২, তিরমিযী: ১৩৭] তবে মনে রাখতে হবে যে, পশ্চাদ পথে (অর্থাৎ যোনিপথ ছাড়া গুহ্যদ্বার দিয়ে) নিজের স্ত্রীর সাথে সহবাস করাও হারাম । <br class="calibre1"/><br class="calibre1"/>[৩] স্ত্রীদের হায়েয অবস্থায় সংগম ক্রিয়া ব্যতীত তাদের সাথে সর্বপ্রকার মেলামেশাই জায়েয। স্ত্রীর যৌনাঙ্গ ছাড়া অন্যান্য অংশে মেলামেশা জায়েয। </span></p>

  <br/>

  <h2 id="id_223" class="block_1"><span class="text_1">আয়াত: 223</span></h2>

  <br/>

  <p class="block_2"><span dir="rtl" class="text_2">نِسَآؤُكُمۡ</span><span dir="rtl" class="text_3"> </span><span dir="rtl" class="text_2">حَرۡثٞ</span><span dir="rtl" class="text_3"> </span><span dir="rtl" class="text_2">لَّكُمۡ</span><span dir="rtl" class="text_3"> </span><span dir="rtl" class="text_2">فَأۡتُواْ</span><span dir="rtl" class="text_3"> </span><span dir="rtl" class="text_2">حَرۡثَكُمۡ</span><span dir="rtl" class="text_3"> </span><span dir="rtl" class="text_2">أَنَّىٰ</span><span dir="rtl" class="text_3"> </span><span dir="rtl" class="text_2">شِئۡتُمۡۖ</span><span dir="rtl" class="text_3"> </span><span dir="rtl" class="text_2">وَقَدِّمُواْ</span><span dir="rtl" class="text_3"> </span><span dir="rtl" class="text_2">لِأَنفُسِكُمۡۚ</span><span dir="rtl" class="text_3"> </span><span dir="rtl" class="text_2">وَٱتَّقُواْ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">وَٱعۡلَمُوٓاْ</span><span dir="rtl" class="text_3"> </span><span dir="rtl" class="text_2">أَنَّكُم</span><span dir="rtl" class="text_3"> </span><span dir="rtl" class="text_2">مُّلَٰقُوهُۗ</span><span dir="rtl" class="text_3"> </span><span dir="rtl" class="text_2">وَبَشِّرِ</span><span dir="rtl" class="text_3"> </span><span dir="rtl" class="text_2">ٱلۡمُؤۡمِنِينَ</span><span class="text_3"> </span></p>

  <p class="block_3">তোমাদের স্ত্রীরা তোমাদের শস্যক্ষেত্র। অতএব তোমরা তোমাদের শস্যক্ষেত্রে যেভাবে ইচ্ছে [১] গমন করতে পার। আর তোমরা নিজেদের ভবিষ্যতের জন্য কিছু করো [২] এবং আল্লাহ্‌কে ভয় করো। এবং জেনে রেখো, তোমরা অবশ্যই আল্লাহ্‌র সম্মুখীন হবে। আর মুমিনদেরকে সুসংবাদ দিন।</p>

  <br/>

  <p class="block_6">[১] আল্লাহ্‌ এখানে স্ত্রীদের সাথে সংগমের কোনো নিয়মনীতি বেঁধে দেননি। শুইয়ে, বসিয়ে, কাত করে সব রকমই জায়েয। তবে যৌনাঙ্গ ছাড়া অন্যান্য অঙ্গ যেমন, পায়ূপথ, মুখ ইত্যাদিতে সংগম করা জায়েয নেই। কেননা তা বিকৃত মানসিকতার ফল। এ ব্যাপারে বিভিন্ন হাদীসে নিষেধ এসেছে। <br class="calibre1"/><br class="calibre1"/>[২] এখানে ‘ভবিষ্যতের জন্য কিছু কর' বলতে অনেকের মতেই সন্তান-সন্ততির জন্য প্রচেষ্টা চালানো বুঝানো হয়েছে।</p>

  <br/>

  <h2 id="id_224" class="block_1"><span class="text_1">আয়াত: 224</span></h2>

  <br/>

  <p class="block_2"><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَجۡعَلُواْ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">عُرۡضَةٗ</span><span dir="rtl" class="text_3"> </span><span dir="rtl" class="text_2">لِّأَيۡمَٰنِكُمۡ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَبَرُّواْ</span><span dir="rtl" class="text_3"> </span><span dir="rtl" class="text_2">وَتَتَّقُواْ</span><span dir="rtl" class="text_3"> </span><span dir="rtl" class="text_2">وَتُصۡلِحُواْ</span><span dir="rtl" class="text_3"> </span><span dir="rtl" class="text_2">بَيۡنَ</span><span dir="rtl" class="text_3"> </span><span dir="rtl" class="text_2">ٱلنَّاسِۚ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">سَمِيعٌ</span><span dir="rtl" class="text_3"> </span><span dir="rtl" class="text_2">عَلِيمٞ</span><span class="text_3"> </span></p>

  <p class="block_3">আর তোমরা সৎকাজ এবং তাকওয়া ও মানুষের মধ্যে শান্তি স্থাপন থেকে বিরত থাকার জন্য আল্লাহ্‌র নামের শপথকে অজুহাত করো না। আর আল্লাহ্‌ সর্বশ্রোতা সর্বজ্ঞ [১]।</p>

  <br/>

  <p class="block_6">[১] মুমিনদের জন্য কখনো ভাল কাজ না করার ব্যাপারে আল্লাহ্‌র নামে শপথ করা উচিত হবে না। কেননা রাসূল সাল্লাল্লাহু ‘আলাইহি ওয়াসাল্লাম বলেছেন, ‘আমি যখনই কোনো কাজের শপথ করি, তারপর তারচেয়ে ভাল কাজ শপথের বিপরীতে দেখতে পাই, তখনি আমি সে শপথ ভেঙ্গে যা ভাল সেটা করি এবং পূর্বকৃত শপথের কাফ্‌ফারা দেই’। [বুখারী ৩১৩৩, মুসলিম ১৬৪৯]</p>

  <br/>

  <h2 id="id_225" class="block_1"><span class="text_1">আয়াত: 225</span></h2>

  <br/>

  <p class="block_2"><span dir="rtl" class="text_2">لَّا</span><span dir="rtl" class="text_3"> </span><span dir="rtl" class="text_2">يُؤَاخِذُكُمُ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">بِٱللَّغۡوِ</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">أَيۡمَٰنِكُمۡ</span><span dir="rtl" class="text_3"> </span><span dir="rtl" class="text_2">وَلَٰكِن</span><span dir="rtl" class="text_3"> </span><span dir="rtl" class="text_2">يُؤَاخِذُكُم</span><span dir="rtl" class="text_3"> </span><span dir="rtl" class="text_2">بِمَا</span><span dir="rtl" class="text_3"> </span><span dir="rtl" class="text_2">كَسَبَتۡ</span><span dir="rtl" class="text_3"> </span><span dir="rtl" class="text_2">قُلُوبُكُمۡۗ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">غَفُورٌ</span><span dir="rtl" class="text_3"> </span><span dir="rtl" class="text_2">حَلِيمٞ</span><span class="text_3"> </span></p>

  <p class="block_3">তোমাদের অনর্থক শপথের [১] আল্লাহ্‌ তোমাদেরকে পাকড়াও করবেন না; কিন্তু তিনি সেসব কসমের ব্যাপারে পাকড়াও করবেন, তোমাদের অন্তর যা সংকল্প করে অর্জন করেছে। আর আল্লাহ্‌ ক্ষমাপরায়ণ, পরম সহিষ্ণু।</p>

  <br/>

  <p class="block_6">[১] ‘ইয়ামীনেলাগও’ বা ‘অনর্থক-কসম’-এর এক অর্থ হচ্ছে,কোনো বিষয়ে অনিচ্ছাকৃতভাবে মুখ থেকে শপথ শব্দ বেরিয়ে পড়া। [বুখারী ৪৬১৩]<br class="calibre1"/><br class="calibre1"/>কিংবা ইচ্ছাকৃতভাবে বলা বিষয়টিকে নিজের ধারণা মত সঠিক বলে মনে করেই শপথ করা। উদাহরণতঃ - নিজের জ্ঞান ও ধারণা অনুযায়ী কসম করে বসল যে, ‘যায়েদ এসেছে’। কিন্তু বাস্তবে সে আসেনি। [কুরতুবী ৪/১৭] <br class="calibre1"/><br class="calibre1"/>এ ধরনের শপথে কোনো পাপ হবে না। আর সেজন্যই একে অহেতুক বলা হয়েছে। আখেরাতে এজন্য কোনো জবাবদিহি করতে হবে না এবং এ ধরণের কসমের কোনো কাফ্‌ফারাও নেই। যেসব কসমের জন্য জবাবদিহির কথা বলা হয়েছে, তা হচ্ছে সে সব কসম যা ইচ্ছাকৃতভাবে মিথ্যা জেনেই করা হয়। একে বলা হয় ‘গামুস’। এতে পাপ হয়। এ আয়াতে দু'রকমের কসম সম্পর্কেই আলোচনা করা হয়েছে। এছাড়াও আরও এক প্রকারের কসম আছে, যাকে বলা হয় ‘মুন'আকেদাহ’। এর তাৎপর্য হলো যে, কেউ যদি ‘আমি অমুক কাজটি করব’ কিংবা 'অমুক বিষয়টি সম্পাদন করব’ বলে কসম খেয়ে তার বিপরীত কাজ করে, তাহলে এক্ষেত্রে তাকে কাফ্‌ফারা দিতেই হবে। [কুরতুবী ৪/১৯] সূরা আল-মায়িদাহ এর ৮৯ নং আয়াতে এর বিস্তারিত বর্ণনা ও বিধান বর্ণিত হয়েছে।</p>

  <br/>

  <h2 id="id_226" class="block_1"><span class="text_1">আয়াত: 226</span></h2>

  <br/>

  <p class="block_2"><span dir="rtl" class="text_2">لِّلَّذِينَ</span><span dir="rtl" class="text_3"> </span><span dir="rtl" class="text_2">يُؤۡلُونَ</span><span dir="rtl" class="text_3"> </span><span dir="rtl" class="text_2">مِن</span><span dir="rtl" class="text_3"> </span><span dir="rtl" class="text_2">نِّسَآئِهِمۡ</span><span dir="rtl" class="text_3"> </span><span dir="rtl" class="text_2">تَرَبُّصُ</span><span dir="rtl" class="text_3"> </span><span dir="rtl" class="text_2">أَرۡبَعَةِ</span><span dir="rtl" class="text_3"> </span><span dir="rtl" class="text_2">أَشۡهُرٖۖ</span><span dir="rtl" class="text_3"> </span><span dir="rtl" class="text_2">فَإِن</span><span dir="rtl" class="text_3"> </span><span dir="rtl" class="text_2">فَآءُو</span><span dir="rtl" class="text_3"> </span><span dir="rtl" class="text_2">فَإِنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">غَفُورٞ</span><span dir="rtl" class="text_3"> </span><span dir="rtl" class="text_2">رَّحِيمٞ</span><span class="text_3"> </span></p>

  <p class="block_3">যারা নিজ স্ত্রীর সাথে সংগত না হওয়ার শপথ করে [১] তারা চার মাস অপেক্ষা করবে। অতঃপর যদি তারা প্রত্যাগত হয় তবে নিশ্চয়ই আল্লাহ্‌ ক্ষমাশীল, পরম দয়ালু।</p>

  <br/>

  <p class="block_6">[১] অর্থাৎ যদি কসম খেয়ে বলে যে, আমি আমার স্ত্রীর সাথে সহবাস করব না, তবে তার চারটি দিক রয়েছে, প্রথমতঃ কোনো সময় নির্ধারণ করল না। দ্বিতীয়তঃ চার মাস সময়ের শর্ত রাখল। তৃতীয়তঃ চার মাসের বেশী সময়ের শর্ত আরোপ করল। চতুর্থতঃ চার মাসের কম সময়ের শর্ত রাখল। বস্তুতঃ প্রথম, দ্বিতীয় ও তৃতীয় দিকগুলোকে শরীআতে ‘ঈলা’ বলা হয়। আর তার বিধান হচ্ছে, যদি চার মাসের মধ্যে কসম ভেঙ্গে স্ত্রীর কাছে চলে আসে, তাহলে তাঁকে কসমের কাফ্‌ফারা দিতে হবে, কিন্তু বিয়ে যথাস্থানে বহাল থাকবে। পক্ষান্তরে যদি চার মাস অতিবাহিত হওয়ার পরও কসম না ভাঙ্গে, তাহলে সে স্ত্রীর উপর ‘তালাকে-কাতায়ী’ বা নিশ্চিত তালাক পতিত হবে। অর্থাৎ পুনঃর্বার বিয়ে ছাড়া স্ত্রীকে ফিরিয়ে নেয়া জায়েয থাকবে না। অবশ্য স্বামী-স্ত্রী উভয়ের ঐকমত্যে পুনরায় বিয়ে করে নিলেই জায়েয হয়ে যাবে। আর চতুর্থ অবস্থায় নির্দেশ হচ্ছে এই যে, যদি কসম ভঙ্গ করে, তাহলে কাফ্‌ফারা ওয়াজিব হবে। পক্ষান্তরে কসম পূর্ণ করলেও বিয়ে যথাযথ অটুট থাকবে। [মা'আরিফুল কুরআন থেকে সংক্ষেপিত]</p>

  <br/>

  <h2 id="id_227" class="block_1"><span class="text_1">আয়াত: 227</span></h2>

  <br/>

  <p class="block_2"><span dir="rtl" class="text_2">وَإِنۡ</span><span dir="rtl" class="text_3"> </span><span dir="rtl" class="text_2">عَزَمُواْ</span><span dir="rtl" class="text_3"> </span><span dir="rtl" class="text_2">ٱلطَّلَٰقَ</span><span dir="rtl" class="text_3"> </span><span dir="rtl" class="text_2">فَإِنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">سَمِيعٌ</span><span dir="rtl" class="text_3"> </span><span dir="rtl" class="text_2">عَلِيمٞ</span><span class="text_3"> </span></p>

  <p class="block_3">আর যদি তারা তালাক [১] দেয়ার সংকল্প করে তবে নিশ্চয় আল্লাহ্‌ সর্বশ্রোতা, সর্বজ্ঞ।</p>

  <br/>

  <p class="block_6">[১] ইসলামী শরীআতে বিয়ে হচ্ছে, পরস্পরের সম্মতিক্রমে সম্পাদিত একটি চুক্তিস্বরূপ। যেমন, ক্রয়-বিক্রয়ের মধ্যে আদান-প্রদান হয়ে থাকে, অনেকটা তেমনি। দ্বিতীয় দিক হচ্ছে, এটি একটি ইবাদাত। সমগ্র উম্মত এতে একমত যে, বিয়ে সাধারণ লেন-দেন ও চুক্তির উর্ধের্ব একটা পবিত্র বন্ধনও বটে। যেহেতু এতে ‘ইবাদাতের গুরুত্ব রয়েছে, সেহেতু বিয়ের ব্যাপারে এমন কতিপয় শর্ত রাখা হয়, যা সাধারণ ক্রয়-বিক্রয়ের ক্ষেত্রে রাখা হয় না। আর তালাক; তা বিয়ের চুক্তি ও লেন-দেন বাতিল করাকে বোঝায়। ইসলামী শরীআত বিয়ের বেলায় চুক্তির চেয়ে ‘ইবাদাতের গুরুত্ব বেশী দিয়ে একে সাধারণ বৈষয়িক চুক্তি অপেক্ষা অনেক উধের্ব স্থান দিয়েছে। তাই এ চুক্তি বাতিল করার ব্যাপারটিও সাধারণ ব্যাপারের চেয়ে কিছুটা জটিল। যখন খুশী, যেভাবে খুশী তা বাতিল করে অন্যের সাথে সম্পর্ক স্থাপন করা চলবে না, বরং এর জন্য একটি সুষ্ঠ আইন রয়েছে। এ আয়াত থেকে পরবর্তী কয়েকটি আয়াতে এরই বর্ণনা দেয়া হয়েছে।</p>

  <br/>

  <h2 id="id_228" class="block_1"><span class="text_1">আয়াত: 228</span></h2>

  <br/>

  <p class="block_2"><span dir="rtl" class="text_2">وَٱلۡمُطَلَّقَٰتُ</span><span dir="rtl" class="text_3"> </span><span dir="rtl" class="text_2">يَتَرَبَّصۡنَ</span><span dir="rtl" class="text_3"> </span><span dir="rtl" class="text_2">بِأَنفُسِهِنَّ</span><span dir="rtl" class="text_3"> </span><span dir="rtl" class="text_2">ثَلَٰثَةَ</span><span dir="rtl" class="text_3"> </span><span dir="rtl" class="text_2">قُرُوٓءٖۚ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">يَحِلُّ</span><span dir="rtl" class="text_3"> </span><span dir="rtl" class="text_2">لَهُنَّ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَكۡتُمۡنَ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">خَلَقَ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">أَرۡحَامِهِنَّ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">كُنَّ</span><span dir="rtl" class="text_3"> </span><span dir="rtl" class="text_2">يُؤۡمِنَّ</span><span dir="rtl" class="text_3"> </span><span dir="rtl" class="text_2">بِٱللَّهِ</span><span dir="rtl" class="text_3"> </span><span dir="rtl" class="text_2">وَٱلۡيَوۡمِ</span><span dir="rtl" class="text_3"> </span><span dir="rtl" class="text_2">ٱلۡأٓخِرِۚ</span><span dir="rtl" class="text_3"> </span><span dir="rtl" class="text_2">وَبُعُولَتُهُنَّ</span><span dir="rtl" class="text_3"> </span><span dir="rtl" class="text_2">أَحَقُّ</span><span dir="rtl" class="text_3"> </span><span dir="rtl" class="text_2">بِرَدِّهِنَّ</span><span dir="rtl" class="text_3"> </span><span dir="rtl" class="text_2">فِي</span><span dir="rtl" class="text_3"> </span><span dir="rtl" class="text_2">ذَٰلِكَ</span><span dir="rtl" class="text_3"> </span><span dir="rtl" class="text_2">إِنۡ</span><span dir="rtl" class="text_3"> </span><span dir="rtl" class="text_2">أَرَادُوٓاْ</span><span dir="rtl" class="text_3"> </span><span dir="rtl" class="text_2">إِصۡلَٰحٗاۚ</span><span dir="rtl" class="text_3"> </span><span dir="rtl" class="text_2">وَلَهُنَّ</span><span dir="rtl" class="text_3"> </span><span dir="rtl" class="text_2">مِثۡلُ</span><span dir="rtl" class="text_3"> </span><span dir="rtl" class="text_2">ٱلَّذِي</span><span dir="rtl" class="text_3"> </span><span dir="rtl" class="text_2">عَلَيۡهِنَّ</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۚ</span><span dir="rtl" class="text_3"> </span><span dir="rtl" class="text_2">وَلِلرِّجَالِ</span><span dir="rtl" class="text_3"> </span><span dir="rtl" class="text_2">عَلَيۡهِنَّ</span><span dir="rtl" class="text_3"> </span><span dir="rtl" class="text_2">دَرَجَةٞۗ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">عَزِيزٌ</span><span dir="rtl" class="text_3"> </span><span dir="rtl" class="text_2">حَكِيمٌ</span><span class="text_3"> </span></p>

  <p class="block_3">আর তালাক প্রাপ্তা স্ত্রীগণ [১] তিন রজঃস্রাব কাল প্রতীক্ষায় থাকবে। আর তারা আল্লাহ্‌ ও আখেরাতের উপর ঈমান রাখলে তাদের গর্ভাশয়ে আল্লাহ্‌ যা সৃষ্টি করেছেন তা গোপন রাখা তাদের পক্ষে হালাল নয়। আর যদি তারা আপোষ-নিম্পত্তি করতে চায় তবে এতে তাদের পুনঃ গ্রহণে তাদের স্বামীরা বেশী হকদার। আর নারীদের তেমনি ন্যায়সংগত অধিকার আছে যেমন আছে তাদের উপর পুরুষদের; আর নারীদের উপর পুরুষদের মর্যাদা আছে [২]। আর আল্লাহ্‌ মহাপরাক্রমশালী, প্রজ্ঞাময়।</p>

  <br/>

  <p class="block_6">[১] ইসলামের শিক্ষা এই যে, বিয়ের চুক্তি সারা জীবনের জন্য সম্পাদন করা হয়, তা ভঙ্গ করার মত কোনো অবস্থা যাতে সৃষ্টি না হয়, সেদিকেও বিশেষ লক্ষ্য রাখতে হবে। কেননা এ সম্পর্ক ছিন্ন করার পরিণাম শুধু স্বামী-স্ত্রী পর্যন্তই সীমাবদ্ধ থাকে না, বরং এতে বংশ ও সন্তানদের জীবনও বরবাদ হয়ে যায়। এমনকি অনেক সময় উভয় পক্ষের মধ্যে ঝগড়া-বিবাদও সৃষ্টি হয় এবং সংশ্লিষ্ট অনেকেই এর ফলে ক্ষতিগ্রস্ত হয়। অসহযোগিতার অবস্থায় প্রথমে বুঝবার চেষ্টা, অতঃপর সতর্কীকরণ ও ভীতি প্রদর্শনের উপদেশ দেয়া হয়েছে। যদি এতেও সমস্যার সমাধান না হয়, তবে উভয় পক্ষের কয়েক ব্যক্তিকে সালিশ সাব্যস্ত করে ব্যাপারটির মীমাংসা করে নেয়ার নির্দেশ দেয়া হয়েছে। কিন্তু অনেক সময় ব্যাপার এমন রূপ ধারণ করে যে, সংশোধনের সব চেষ্টাই ব্যর্থ হয়ে যায় এবং বৈবাহিক সম্পর্কের কাংখিত ফল লাভের স্থলে উভয়ের একত্রে মিলেমিশে থাকাও মস্ত আযাবে পরিণত হয়। এ অবস্থায় এ সম্পর্ক ছিন্ন করে দেয়াই উভয় পক্ষের জন্য শান্তি ও নিরাপত্তার পথ। আর এজন্যই ইসলামে তালাকের ব্যবস্থা রাখা হয়েছে। ইসলামী শরীআত অন্যান্য দীনের মত বৈবাহিক বন্ধনকে ছিন্ন করার পথ বন্ধ করে দেয়নি। যেহেতু চিন্তাশক্তি ও ধৈর্যের সামর্থ্য স্ত্রীলোক অপেক্ষা পুরুষের মধ্যে অনেক বেশী, তাই তালাকের অধিকারও পুরুষকেই দেয়া হয়েছে; এ স্বাধীন ক্ষমতা স্ত্রীলোকদের দেয়া হয়নি। যাতে করে সাময়িক বিরক্তির প্রভাবে স্ত্রীলোকদের মধ্যে অনেক বেশী তালাকের কারণ হতে না পারে। তবে স্ত্রীজাতিকেও এ অধিকার থেকে বঞ্চিত করা হয়নি। স্বামীর যুলুম অত্যাচার থেকে আত্মরক্ষার ব্যবস্থা তাদের জন্যেও রয়েছে। তারা কাজীর দরবারে নিজেদের অসুবিধার বিষয় উপস্থাপন করে স্বামীর দোষ প্রমাণ করে বিবাহ বিচ্ছেদ করিয়ে নিতে পারে। যদিও পুরুষকে তালাক দেয়ার স্বাধীন ক্ষমতা দেয়া হয়েছে, কিন্তু কিছু আদাব ও শর্ত রয়েছে। যেমন, এক. এ ক্ষমতার ব্যবহার আল্লাহ্‌র নিকট অত্যন্ত অপছন্দনীয় ব্যাপার। একমাত্র অপারগ অবস্থাতেই এ ক্ষমতার প্রয়োগ করা যায়। দুই. রাগাম্বিত অবস্থায় কিংবা সাময়িক বিরক্তি ও গরমিলের সময় এ ক্ষমতার প্রয়োগ করবে না। তিন. ঋতু অবস্থায় তালাক দেয়া নিষিদ্ধ করা হয়েছে। কারণ, ঋতু অবস্থায় তালাক দিলে চলতি ঋতু ইদতে গণ্য হবে না। চলতি ঋতুর শেষে পবিত্রতা লাভের পর পুনরায় যে ঋতু শুরু হয়, সে ঋতু থেকে ইদ্দত গণনা করা হবে। চার. পবিত্র অবস্থায়ও যে তুহুর বা সুচিতায় সহবাস হয়েছে তাতে তালাক না দেয়ার কথা বলা হয়েছে, এতে স্ত্রীর ইদ্দত দীর্ঘ হবে এবং তাতে তার কষ্ট হবে। কারণ, যে তহুর বা শুচিতায় সহবাস করা হয়েছে, যেহেতু সে তহুরে স্ত্রীর গর্ভবতী হওয়ারও সম্ভাবনা থাকে, তাই তাতে ইদ্দত আরও দীর্ঘ হয়ে যেতে পারে। তালাক দেয়ার জন্য এ নির্ধারিত তহুর ঠিক করার আরও একটি বিশেষ দিক হচ্ছে এই যে, এ সময়ের মধ্যে রাগ কমেও যেতে পারে এবং ক্ষমাসুন্দর দৃষ্টি ফিরে আসলে তালাক দেয়ার ইচ্ছাও শেষ হয়ে যেতে পারে। পাঁচ. বৈবাহিক বন্ধন ছিন্ন করার বিষয়টি সাধারণ ক্রয়-বিক্রয় ও চুক্তি ছিন্ন করার মত নয়। বৈষয়িক চুক্তির মত বিয়ের চুক্তি একবার ছিন্ন করাতেই সমস্যার সমাধান হয়ে যায় না। উভয়পক্ষ অন্যত্র দ্বিতীয় চুক্তি করার ব্যাপারে স্বাধীনও নয়। বৈবাহিক সম্পর্ক ছিন্ন করার ব্যাপারে তালাকের তিনটি স্তর ও পর্যায় রাখা হয়েছে এবং এতে ইদ্দতের শর্ত রাখা হয়েছে যে, ইদ্দত শেষ না হওয়া পর্যন্ত বিয়ের অনেক সম্পর্কই বাকী থাকে। যেমন, স্ত্রী অন্যত্র বিয়ে করতে পারে না। তবে পুরুষের জন্য অবশ্য বাধা-নিষেধ থাকে না। ছয়. যদি পরিস্কার কথায় এক বা দুই তালাক দেয়া হয়, তবে তালাক প্রদানের সঙ্গে সঙ্গেই বিবাহবন্ধন ছিন্ন হয় না। বরং স্বামী-স্ত্রীর সম্পর্ক ইদ্দত শেষ না হওয়া পর্যন্ত বলবৎ থাকে। ইদ্দতের মধ্যে তালাক প্রত্যাহার করলে পূর্বের বিয়েই অক্ষুন্ন থাকে। সাত. প্রত্যাহারের এ অধিকার শুধু এক অথবা দুই তালাক পর্যন্তই সীমাবদ্ধ, যাতে কোনো অত্যাচারী স্বামী এমন করতে না পারে যে, কথায় কথায় তালাক বা প্রত্যাহার করে পুনরায় স্বীয় বন্ধনে আবদ্ধ করে রাখবে। আট. যদি কেউ তৃতীয় তালাক দিয়ে দেয়, তবে তার আর প্রত্যাহার করার অধিকার থাকে না। [কুরতুবী থেকে সংক্ষেপিত]<br class="calibre1"/><br class="calibre1"/>[২] আয়াতটি নারী ও পুরুষের পারস্পরিক অধিকার ও কর্তব্য এবং সেগুলোর স্তর নির্ণয় সম্পর্কে একটি শরীআতী মূলনীতি হিসেবে গণ্য। বলা হয়েছে, নারীদের উপর যেমন পুরুষের অধিকার রয়েছে, এবং যা প্রদান করা একান্ত জরুরী, তেমনিভাবে পুরুষদের উপরও নারীদের অধিকার রয়েছে, যা প্রদান করা অপরিহার্য। তবে এতটুকু পার্থক্য অবশ্যই রয়েছে যে, পুরুষের মর্যাদা নারীদের তুলনায় কিছুটা বেশী। প্রায় একই রকম বক্তব্য অন্যত্র উপস্থাপিত হয়েছে: “যেহেতু আল্লাহ্ একজনকে অপরজনের উপর শ্রেষ্ঠত্ব দান করেছেন, কাজেই পুরুষরা হলো নারীদের উপর কর্তৃত্বশীল।” [সূরা আন-নিসা ৩৪]<br class="calibre1"/><br class="calibre1"/>ইসলামপূর্ব জাহেলিয়াত আমলে সমগ্র বিশ্বের জাতিসমূহে প্রচলিত রীতি অনুযায়ী নারীর মর্যাদা অন্যান্য সাধারণ গৃহস্থালী আসবাবপত্রের চেয়ে বেশী ছিল না। তখন চতুস্পদ জীব-জন্তুর মত তাদেরও বেচা-কেনা চলত। নিজের বিয়ে-শাদীর ব্যাপারেও নারীর মতামতের কোনো রকম মূল্য ছিল না; অভিভাবকগণ যার দায়িত্বে অর্পণ করত তাদেরকে সেখানেই যেতে হত। মীরাসের অধিকারিনী হত না। রাসূল সাল্লাল্লাহু '‘আলাইহি ওয়াসাল্লাম ও তার প্রবর্তিত দীন ইসলামই বিশ্ববাসীর চোখের পর্দা উন্মোচন করেছেন। মানুষকে মানুষের মর্যাদা দান করতে শিক্ষা দিয়েছে। ন্যায়-নীতির প্রবর্তন করেছেন এবং নারী সমাজের অধিকার সংরক্ষণ পুরুষদের উপর ফরয করেছে। বিয়ে-শাদী ও ধন-সম্পদে তাদেরকে স্বত্বাধিকার দেয়া হয়েছে, কোনো ব্যক্তি পিতা হলেও কোনো প্রাপ্ত বয়স্কা স্ত্রীলোককে তার ইচ্ছার বিরুদ্ধে বিয়েতে বাধ্য করতে পারেন না, এমনকি স্ত্রীলোকের অনুমতি ব্যতীত বিয়ে দিলেও তা তার অনুমতির উপর স্থগিত থাকে, সে অস্বীকৃতি জানালে তা বাতিল হয়ে যায়। তার সম্পদে কোনো পুরুষই তার অনুমতি ব্যতীত হস্তক্ষেপ করতে পারবে না। স্বামীর মৃত্যু বা স্বামী তাকে তালাক দিলে সে স্বাধীন, কেউ তাকে কোনো ব্যাপারে বাধ্য করতে পারে না। সেও তার নিকটাত্মীয়ের পরিত্যক্ত সম্পত্তিতে তেমনি অংশীদার হয়, যেমন হয় পুরুষেরা। স্বামী তার নায্য অধিকার না দিলে সে আইনের সাহায্যে তা আদায় করে নিতে পারে অথবা তার বিবাহ-বন্ধন ছিন্ন করে দিতে পারে। আবার ইসলাম নারীদেরকে বল্লাহীনভাবে ছেড়ে দেয়া এবং পুরুষের কর্তৃত্বের আওতা থেকে সম্পূর্ণভাবে মুক্ত করেও দেয়নি; কারণ তা নিরাপদ নয়। সন্তান-সন্ততি লালন-পালন ও ঘরের কাজ-কর্মের দায়িত্ব প্রকৃতিগতভাবেই তাদের উপর ন্যস্ত করে দেয়া হয়েছে। তারা এগুলোই বাস্তবায়নের উপযোগী। তাছাড়া স্ত্রীলোককে বৈষয়িক জীবনে পুরুষের আওতা থেকে সম্পূর্ণ মুক্ত করে দেয়াও নিতান্ত ভয়ের কারণ। এতে পৃথিবীতে রক্তপাত, ঝগড়া-বিবাদ এবং নানা রকমের ফেৎনা-ফাসাদ সৃষ্টি হয়। এ জন্য কুরআনে এ কথাও ঘোষণা করা হয়েছে যে, “পুরুষের মর্যাদা স্ত্রীলোক অপেক্ষা এক স্তর উর্ধ্বে।” অন্য কথায় বলা যায় যে, পুরুষ তাদের তত্ত্বাবধায়ক ও জিম্মাদার। এ আয়াতে সামাজিক শান্তি-শৃংখলা মানব চরিত্রের স্বাভাবিক প্রবণতা, সর্বোপরি স্ত্রীলোকদের সুবিধার্থেই পুরুষকে স্ত্রীলোকদের উপর শুধু কিছুটা প্রাধান্যই দেয়া হয়নি বরং তা পালন করাও ফরয করে দেয়া হয়েছে। কিন্তু তাই বলে সকল পুরুষই সকল স্ত্রীলোকের উপর মর্যাদার অধিকারী নয়। কেননা আল্লাহ্‌র নিকট মর্যাদার নিরিখ হচ্ছে ঈমান ও নেক আমল। সেখানে মর্যাদার তারতম্য ঈমান ও নেক আমলের তারতম্যের উপরই হয়ে থাকে। তাই আখেরাতের ব্যাপারে দুনিয়ার মত স্ত্রী ও পুরুষের মধ্যে পার্থক্য করা হয় না। এ ক্ষেত্রে এমনও হতে পারে যে, কোনো কোনো স্ত্রীলোক অনেক পুরুষের চাইতেও অধিক মর্যাদার যোগ্য। [মাআরিফুল কুরআন থেকে সংক্ষেপিত ও পরিমার্জিত]</p>

  <br/>

  <h2 id="id_229" class="block_1"><span class="text_1">আয়াত: 229</span></h2>

  <br/>

  <p class="block_2"><span dir="rtl" class="text_2">ٱلطَّلَٰقُ</span><span dir="rtl" class="text_3"> </span><span dir="rtl" class="text_2">مَرَّتَانِۖ</span><span dir="rtl" class="text_3"> </span><span dir="rtl" class="text_2">فَإِمۡسَاكُۢ</span><span dir="rtl" class="text_3"> </span><span dir="rtl" class="text_2">بِمَعۡرُوفٍ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">تَسۡرِيحُۢ</span><span dir="rtl" class="text_3"> </span><span dir="rtl" class="text_2">بِإِحۡسَٰنٖۗ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">يَحِلُّ</span><span dir="rtl" class="text_3"> </span><span dir="rtl" class="text_2">لَكُمۡ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَأۡخُذُواْ</span><span dir="rtl" class="text_3"> </span><span dir="rtl" class="text_2">مِمَّآ</span><span dir="rtl" class="text_3"> </span><span dir="rtl" class="text_2">ءَاتَيۡتُمُوهُنَّ</span><span dir="rtl" class="text_3"> </span><span dir="rtl" class="text_2">شَيۡـًٔا</span><span dir="rtl" class="text_3"> </span><span dir="rtl" class="text_2">إِلَّآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَخَافَآ</span><span dir="rtl" class="text_3"> </span><span dir="rtl" class="text_2">أَلَّا</span><span dir="rtl" class="text_3"> </span><span dir="rtl" class="text_2">يُقِيمَا</span><span dir="rtl" class="text_3"> </span><span dir="rtl" class="text_2">حُدُودَ</span><span dir="rtl" class="text_3"> </span><span dir="rtl" class="text_2">ٱللَّهِۖ</span><span dir="rtl" class="text_3"> </span><span dir="rtl" class="text_2">فَإِنۡ</span><span dir="rtl" class="text_3"> </span><span dir="rtl" class="text_2">خِفۡتُمۡ</span><span dir="rtl" class="text_3"> </span><span dir="rtl" class="text_2">أَلَّا</span><span dir="rtl" class="text_3"> </span><span dir="rtl" class="text_2">يُقِيمَا</span><span dir="rtl" class="text_3"> </span><span dir="rtl" class="text_2">حُدُودَ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡهِمَا</span><span dir="rtl" class="text_3"> </span><span dir="rtl" class="text_2">فِيمَا</span><span dir="rtl" class="text_3"> </span><span dir="rtl" class="text_2">ٱفۡتَدَتۡ</span><span dir="rtl" class="text_3"> </span><span dir="rtl" class="text_2">بِهِۦۗ</span><span dir="rtl" class="text_3"> </span><span dir="rtl" class="text_2">تِلۡكَ</span><span dir="rtl" class="text_3"> </span><span dir="rtl" class="text_2">حُدُودُ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">تَعۡتَدُوهَاۚ</span><span dir="rtl" class="text_3"> </span><span dir="rtl" class="text_2">وَمَن</span><span dir="rtl" class="text_3"> </span><span dir="rtl" class="text_2">يَتَعَدَّ</span><span dir="rtl" class="text_3"> </span><span dir="rtl" class="text_2">حُدُودَ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">فَأُوْلَـٰٓئِكَ</span><span dir="rtl" class="text_3"> </span><span dir="rtl" class="text_2">هُمُ</span><span dir="rtl" class="text_3"> </span><span dir="rtl" class="text_2">ٱلظَّـٰلِمُونَ</span><span class="text_3"> </span></p>

  <p class="block_3">তালাক দু’বার। অতঃপর (স্ত্রীকে) হয় বিধিমত রেখে দেওয়া, নতুবা সদয়ভাবে মুক্ত করে দেওয়া। আর তোমরা তোমাদের স্ত্রীদেরকে যা প্রদান করেছ তা থেকে কোনো কিছু গ্রহন করা তোমাদের পক্ষে হালাল নয় [১]। অবশ্য যদি তাদের উভয়ের আশংকা হয় যে, তারা আল্লাহ্‌র সীমারেখা রক্ষা করে চলতে পারবে না, তারপর যদি তোমরা আশংকা কর যে, তারা আল্লাহ্‌র সীমারেখা রক্ষা করে চলতে পারবে না, তবে স্ত্রী কোনো কিছুর বিনিময়ে নিস্কৃতি পেতে চাইলে তাতে তাদের কারো কোনো অপরাধ নেই [২]। এ সব আল্লাহ্‌র সীমারেখা সুতরাং তোমরা এর লংঘন করো না। আর যারা আল্লাহ্‌র সীমারেখা লংঘন করে তারাই যালিম।</p>

  <br/>

  <p class="block_6">[১] অর্থাৎ তালাকের পরিবর্তে তোমাদের দেয়া অর্থ-সম্পদ বা মাহর ফেরত নেয়া হালাল নয়। কোনো কোনো অত্যাচারী স্বামী স্ত্রীকে রাখতেও চায় না, আবার তার অধিকার আদায় করারও কোনো চিন্তা করে না, আবার তালাকও দেয় না। এতে স্ত্রী যখন অতিষ্ট হয়ে পড়ে, সেই সুযোগ নিয়ে স্ত্রীর নিকট থেকে কিছু অর্থকড়ি আদায় করার বা মাহর মাফ করিয়ে নেয়ার বা ফেরত নেয়ার দাবী করে বসে। কুরআনুল কারীম এ ধরনের কাজকে হারাম ঘোষণা করেছে। <br class="calibre1"/><br class="calibre1"/>[২] অবশ্য একটি ব্যাপারে তা থেকে স্বতন্ত্র্য ব্যবস্থা রাখা হয়েছে, যাতে মাহর ফেরত নেয়া বা ক্ষমা করিয়ে নেয়া যেতে পারে। তা হচ্ছে এই যে, যদি স্ত্রী এমন অনুভব করে যে, মনের গরমিলের দরুন আমি স্বামীর হক আদায় করতে পারিনি এবং স্বামী যদি তাই বুঝে, তবে এ অবস্থায় মাহর ফেরত নেয়া বা ক্ষমা করিয়ে নেয়া এবং এর পরিবর্তে তালাক নেয়া জায়েয হবে। ইবন আব্বাস রাদিয়াল্লাহু আনহুমা থেকে বর্ণিত যে, সাবেত ইবন কাইসের স্ত্রী নবী রাসূল সাল্লাল্লাহু ‘আলাইহি ওয়াসাল্লামের নিকট এসে বলল, “ইয়া রাসূলাল্লাহ! সাবেত ইবন কাইসের দীনদারী এবং চরিত্রের উপর আমার কোনো অভিযোগ নেই; কিন্তু আমি মুসলিম হয়ে কুফরী করাটা মোটেও পছন্দ করি না। (তাদের উভয়ের সম্পর্কে অমিল ছিল) রাসূল সাল্লাল্লাহু ‘আলাইহি ওয়াসাল্লাম বললেন, তুমি কি তাকে (স্বামীকে)-মাহর হিসেবে তোমাকে যে বাগান দিয়েছিল তা ফিরিয়ে দেবে? সে বলল, হ্যাঁ। রাসূল সাল্লাল্লাহু ‘আলাইহি ওয়াসাল্লাম সাবেত রাদিয়াল্লাহু আনহুকে বললেন, বাগানটি ফেরত নিয়ে তাকে এক তালাক দিয়ে দাও।" [বুখারী ৫২৭৩]</p>

  <br/>

  <h2 id="id_230" class="block_1"><span class="text_1">আয়াত: 230</span></h2>

  <br/>

  <p class="block_2"><span dir="rtl" class="text_2">فَإِن</span><span dir="rtl" class="text_3"> </span><span dir="rtl" class="text_2">طَلَّقَهَا</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">تَحِلُّ</span><span dir="rtl" class="text_3"> </span><span dir="rtl" class="text_2">لَهُۥ</span><span dir="rtl" class="text_3"> </span><span dir="rtl" class="text_2">مِنۢ</span><span dir="rtl" class="text_3"> </span><span dir="rtl" class="text_2">بَعۡدُ</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">تَنكِحَ</span><span dir="rtl" class="text_3"> </span><span dir="rtl" class="text_2">زَوۡجًا</span><span dir="rtl" class="text_3"> </span><span dir="rtl" class="text_2">غَيۡرَهُۥۗ</span><span dir="rtl" class="text_3"> </span><span dir="rtl" class="text_2">فَإِن</span><span dir="rtl" class="text_3"> </span><span dir="rtl" class="text_2">طَلَّقَهَا</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡهِمَآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَتَرَاجَعَآ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">ظَنَّآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يُقِيمَا</span><span dir="rtl" class="text_3"> </span><span dir="rtl" class="text_2">حُدُودَ</span><span dir="rtl" class="text_3"> </span><span dir="rtl" class="text_2">ٱللَّهِۗ</span><span dir="rtl" class="text_3"> </span><span dir="rtl" class="text_2">وَتِلۡكَ</span><span dir="rtl" class="text_3"> </span><span dir="rtl" class="text_2">حُدُودُ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">يُبَيِّنُهَا</span><span dir="rtl" class="text_3"> </span><span dir="rtl" class="text_2">لِقَوۡمٖ</span><span dir="rtl" class="text_3"> </span><span dir="rtl" class="text_2">يَعۡلَمُونَ</span><span class="text_3"> </span></p>

  <p class="block_3">অতঃপর যদি সে স্ত্রীকে তালাক দেয় তবে সে স্ত্রী তার জন্য হালাল হবে না, যে পর্যন্ত সে অন্য স্বামীর সাথে সংগত না হবে [১]। অতঃপর সে (দ্বিতীয় স্বামী) যদি তালাক দেয় আর তারা উভয়ে (স্ত্রী ও প্রথম স্বামী) মনে করে যে, তারা আল্লাহ্‌র সীমারেখা রক্ষা করতে পারবে, তবে তাদের পুনর্মিলনে কারো কোনো অপরাধ হবে না [২]। এগুলো আল্লাহ্‌র সীমারেখা যা তিনি স্পষ্টভাবে এমন কওমের জন্য বর্ণনা করেন যারা জানে।</p>

  <br/>

  <p class="block_6">[১] অর্থাৎ এ ব্যক্তি যদি তৃতীয় তালাকও দিয়ে দেয়, তবে তখন বৈবাহিক বন্ধন সম্পূর্ণভাবে ছিন্ন হয়ে গেল। তা আর প্রত্যাহার করার কোনো অধিকার থাকবে না। কেননা এমতাবস্থায় এটা ধরে নেয়া যেতে পারে যে, সবদিক বুঝে শুনেই সে স্ত্রীকে তৃতীয় তালাক দিয়েছে। তাই এর শাস্তি হবে এই যে, এখন যদি উভয়ে একমত হয়েও পুনর্বিবাহ করতে চায়, তবে তাও তারা করতে পারে না। তাদের পুনর্বিবাহের জন্য শর্ত হচ্ছে যে, স্ত্রী ইদ্দতের পর অন্য কাউকে বিয়ে করবে এবং সে স্বামীর সাথে সহবাসের পর কোনো কারণে যদি এই দ্বিতীয় স্বামী তালাক দিয়ে দেয় অথবা মৃত্যু বরণ করে, তবে ইদ্দত শেষ হওয়ার পর প্রথম স্বামীর সাথে পুনরায় বিবাহবন্ধনে আবদ্ধ হতে পারবে। <br class="calibre1"/><br class="calibre1"/>তালাক দেয়ার সবচেয়ে উত্তম পদ্ধতি: কুরআন ও হাদীসের বর্ণনাসমূহ এবং সাহাবী ও তাবেয়ীগণের কার্যপদ্ধতিতে প্রমাণিত হয় যে, যখন তালাক দেয়া ব্যতীত অন্য কোনো উপায় থাকে না, তখন তালাক দেয়ার উত্তম পন্থা হচ্ছে এই যে, এমন এক তহুরে এক তালাক দেবে, যাতে সহবাস করা হয়নি। এক তালাক দিয়েই ছেড়ে দেবে। ইদ্দত শেষ হলে পরে বিবাহসম্পর্ক এমনিতেই ছিন্ন হয়ে যাবে। ফকীহগণ একে আহ্‌সান বা উত্তম তালাক পদ্ধতি বলেছেন। সাহাবীগণও একেই তালাকের সর্বোত্তম পন্থা বলে অভিহিত করেছেন। [ইবন আবী শাইবাহ ১৭/৭৪৩] <br class="calibre1"/><br class="calibre1"/>ইবন আবি-শাইবা তার গ্রন্থে ইবরাহীম নাখা্‌’য়ী রাহিমাহুল্লাহ থেকে আরও উদ্ধৃত করেছেন যে, সাহাবীগণ তালাকের ব্যাপারে এ পদ্ধতিকেই পছন্দ করেছেন যে, মাত্র এক তালাক দিয়েই ছেড়ে দিবে এবং এতেই ইদ্দত শেষ হলে বিবাহ বন্ধন স্বাভাবিকভাবেই ছিন্ন হয়ে যাবে। মোটকথা, ইসলামী শরীআত তালাকের তিনটি পর্যায়কে তিন তালাকের আকারে স্থির করেছে। এর অর্থ আদৌ এই নয় যে, তালাকের ব্যাপারে এ তিনটি পর্যায়ই পূর্ণ করতে হবে। বরং শরীআতের উদ্দেশ্য হচ্ছে এই যে, প্রথমতঃ তালাকের দিকে অগ্রসর হওয়াই অপছন্দনীয় কাজ। কিন্তু অপারগতাবশতঃ যদি এদিকে অগ্রসর হতেই হয়, তবে এর নিম্নতম পর্যায় পর্যন্ত সীমাবদ্ধ থাকাই বাঞ্ছনীয়। অর্থাৎ এক তালাক দিয়ে ইদ্দত শেষ করার সুযোগ দেয়াই উত্তম, যাতে ইদ্দত শেষ হলে পরে বিবাহ বন্ধন আপনা-আপনিই ছিন্ন হয়ে যায়। একেই তালাকের উত্তম পদ্ধতি বলা হয়। এতে আরও সুবিধা হচ্ছে এই যে, এক তালাক দিলে পক্ষদ্বয় ইদতের মধ্যে ভাল-মন্দ বিবেচনা করার সুযোগ পায়। যদি তারা ভাল মনে করে, তবে তালাক প্রত্যাহার করলেই চলবে। আর ইদ্দত শেষ হয়ে গেলে যদিও বিবাহ ভঙ্গ হয়ে যায় এবং স্ত্রী বিবাহমুক্ত হয়ে যায়, তবুও সুযোগ থাকে যে, উভয়েই যদি ভাল মনে করে, তবে বিয়ের নবায়নই যথেষ্ট। কিন্তু কেউ যদি তালাকের উত্তম পন্থার প্রতি ভ্রুক্ষেপ না করে এবং ইদ্দতের মধ্যেই আরও এক তালাক দিয়ে বসে, তবে সে বিবাহ ছিন্ন করার দ্বিতীয় পর্যায়ে এগিয়ে গেল, যদিও এর প্রয়োজন ছিল না। আর এ পদক্ষেপ শরীআতও পছন্দ করে না। তবে এ দু’টি স্তর অতিক্রান্ত হওয়ার পরও বিষয়টি পূর্বের মতই রয়ে যায়। অর্থাৎ ইদ্দতের মধ্যে তালাক প্রত্যাহারের সুযোগ থাকে। আর ইদ্দত শেষ হলে উভয়পক্ষের ঐকমত্যে বিয়ের নবায়ন হতে পারে। পার্থক্য শুধু এই যে, দুই তালাক দেয়াতে স্বামী তার অধিকারের একাংশ হাতছাড়া করে ফেলে এবং এমন সীমারেখায় পদার্পণ করে যে, যদি আর এক তালাক দেয়, তবে চিরতরে নবায়নের এ পথ রুদ্ধ হয়ে যায়। <br class="calibre1"/><br class="calibre1"/>[২] এখানে একটি বিষয় খুব গুরুত্বের সাথে দেখা উচিত। তা হচ্ছে, যদি কোনো ব্যক্তি নিজের তালাক দেয়া স্ত্রীকে নিছক নিজের জন্য হালাল করার উদ্দেশ্যে চক্রান্তমূলকভাবে কারো সাথে বিয়ে দিয়ে দেয় এবং প্রথম থেকে তার সাথে এই চুক্তি করে নেয় যে, বিয়ে করার পর সে তাকে তালাক দিয়ে দেবে, তাহলে এটা হবে একটি সম্পূর্ণ অবৈধ কাজ। এ ধরণের বিয়ে মোটেই হালাল বিয়ে বলে গণ্য হবে না। বরং এটি হবে নিছক একটি ব্যভিচার। আর এ ধরণের বিয়ে ও তালাকের মাধ্যমে কোনো ক্রমেই তার সাবেক স্বামীর জন্য হালাল হয়ে যাবে না। আলী, ইবন মাসউদ, আবুহুরায়রা, উকবা ইবন আমি রাদিয়াল্লাহু আনহুম প্রমূখ সাহাবাগণ নবী সাল্লাল্লাহু ‘আলাইহি ওয়াসাল্লাম থেকে এক যোগে বর্ণনা করেছেন যে, তিনি এভাবে তালাক দেয়া স্ত্রীদের যারা হালাল করে এবং যাদের মাধ্যমে হালাল করে তাদের উভয়ের উপর লা'নত বর্ষণ করেছেন। [মুসনাদে আহমাদ ১/৪৪৮, আবু দাউদ ২০৬২, তিরমিযী ১১১৯, ১১২০]</p>

  <p class="block_11"></p>

  <br/>

  <h2 id="id_231" class="block_1"><span class="text_1">আয়াত: 231</span></h2>

  <br/>

  <p class="block_2"><span dir="rtl" class="text_2">وَإِذَا</span><span dir="rtl" class="text_3"> </span><span dir="rtl" class="text_2">طَلَّقۡتُمُ</span><span dir="rtl" class="text_3"> </span><span dir="rtl" class="text_2">ٱلنِّسَآءَ</span><span dir="rtl" class="text_3"> </span><span dir="rtl" class="text_2">فَبَلَغۡنَ</span><span dir="rtl" class="text_3"> </span><span dir="rtl" class="text_2">أَجَلَهُنَّ</span><span dir="rtl" class="text_3"> </span><span dir="rtl" class="text_2">فَأَمۡسِكُوهُنَّ</span><span dir="rtl" class="text_3"> </span><span dir="rtl" class="text_2">بِمَعۡرُوفٍ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">سَرِّحُوهُنَّ</span><span dir="rtl" class="text_3"> </span><span dir="rtl" class="text_2">بِمَعۡرُوفٖۚ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تُمۡسِكُوهُنَّ</span><span dir="rtl" class="text_3"> </span><span dir="rtl" class="text_2">ضِرَارٗا</span><span dir="rtl" class="text_3"> </span><span dir="rtl" class="text_2">لِّتَعۡتَدُواْۚ</span><span dir="rtl" class="text_3"> </span><span dir="rtl" class="text_2">وَمَن</span><span dir="rtl" class="text_3"> </span><span dir="rtl" class="text_2">يَفۡعَلۡ</span><span dir="rtl" class="text_3"> </span><span dir="rtl" class="text_2">ذَٰلِكَ</span><span dir="rtl" class="text_3"> </span><span dir="rtl" class="text_2">فَقَدۡ</span><span dir="rtl" class="text_3"> </span><span dir="rtl" class="text_2">ظَلَمَ</span><span dir="rtl" class="text_3"> </span><span dir="rtl" class="text_2">نَفۡسَهُۥۚ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَتَّخِذُوٓاْ</span><span dir="rtl" class="text_3"> </span><span dir="rtl" class="text_2">ءَايَٰتِ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">هُزُوٗاۚ</span><span dir="rtl" class="text_3"> </span><span dir="rtl" class="text_2">وَٱذۡكُرُواْ</span><span dir="rtl" class="text_3"> </span><span dir="rtl" class="text_2">نِعۡمَتَ</span><span dir="rtl" class="text_3"> </span><span dir="rtl" class="text_2">ٱللَّهِ</span><span dir="rtl" class="text_3"> </span><span dir="rtl" class="text_2">عَلَيۡكُمۡ</span><span dir="rtl" class="text_3"> </span><span dir="rtl" class="text_2">وَمَآ</span><span dir="rtl" class="text_3"> </span><span dir="rtl" class="text_2">أَنزَلَ</span><span dir="rtl" class="text_3"> </span><span dir="rtl" class="text_2">عَلَيۡكُم</span><span dir="rtl" class="text_3"> </span><span dir="rtl" class="text_2">مِّنَ</span><span dir="rtl" class="text_3"> </span><span dir="rtl" class="text_2">ٱلۡكِتَٰبِ</span><span dir="rtl" class="text_3"> </span><span dir="rtl" class="text_2">وَٱلۡحِكۡمَةِ</span><span dir="rtl" class="text_3"> </span><span dir="rtl" class="text_2">يَعِظُكُم</span><span dir="rtl" class="text_3"> </span><span dir="rtl" class="text_2">بِهِۦۚ</span><span dir="rtl" class="text_3"> </span><span dir="rtl" class="text_2">وَٱتَّقُواْ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">وَٱعۡلَمُوٓاْ</span><span dir="rtl" class="text_3"> </span><span dir="rtl" class="text_2">أَنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">بِكُلِّ</span><span dir="rtl" class="text_3"> </span><span dir="rtl" class="text_2">شَيۡءٍ</span><span dir="rtl" class="text_3"> </span><span dir="rtl" class="text_2">عَلِيمٞ</span><span class="text_3"> </span></p>

  <p class="block_3">আর যখন তোমরা স্ত্রীকে তালাক দাও অতঃপর তারা ‘ইদ্দত পূর্তির নিকটবর্তী হয়, তখন তোমরা হয় বিধি অনুযায়ী তাদেরকে রেখে দেবে অথবা বিধিমত মুক্ত করে দেবে [১]। তাদের ক্ষতি করে সীমালংঘনের উদ্দেশ্যে তাদেরকে আটকে রেখো না। যে তা করে, সে নিজের প্রতি যুলুম করে। আর তোমরা আল্লাহ্‌র বিধানকে ঠাট্টা-বিদ্রুপের বস্তু করো না [২] এবং তোমাদের প্রতি আল্লাহ্‌র নেয়ামত ও কিতাব এবং হেকমত যা তোমাদের প্রতি নাযিল করেছেন, যা দ্বারা তিনি তোমাদেরকে উপদেশ দেন তা স্মরণ কর। আর তোমরা আল্লাহ্‌র তাকওয়া অবলম্বন কর এবং জেনে রাখ, নিশ্চয়ই আল্লাহ্‌ সব কিছু সম্পর্কে সর্বজ্ঞ।</p><br /><p class="block_4"><span class="text_5">[১] অর্থাৎ যে ব্যক্তি তালাকের দু’টি পর্যায় অতিক্রম করে ফেলে তার জন্য এ আয়াতে দু'টি আদেশ বর্ণনা করা হয়েছে। একটি হচ্ছে এই যে, ইদ্দতের মধ্যে তালাক প্রত্যাহার করলে বিয়ে নবায়নের প্রয়োজন নেই, বরং তালাক প্রত্যাহার করে নেয়াই যথেষ্ট। এতে দাম্পত্য সম্পর্ক বজায় রাখার জন্য বিয়ের নবায়নের প্রয়োজন হয় না। দ্বিতীয় হচ্ছে এই যে, স্বামী যদি মিল-মহব্বতের সাথে সংসার যাপন করতে চায়, তবে তালাক প্রত্যাহার করবে। অন্যথায় স্ত্রীকে ইদ্দত অতিক্রম করে বিবাহ বন্ধন থেকে মুক্তি লাভের সুযোগ দেবে, যাতে বিবাহ বন্ধন এমনিতেই ছিন্ন হয়ে যায়। আর তা যদি না হয়, তবে স্ত্রীকে অযথা কষ্ট দেয়ার উদ্দেশ্যে যেন তালাক প্রত্যাহার না করে। সেজন্যই বলা হয়েছে (</span><span dir="rtl" class="text_6">تَسْرِيْحٌ</span><span dir="rtl" class="text_5"> </span><span dir="rtl" class="text_6">بِاِحْسَانٍ</span><span class="text_5">) এখানে (</span><span dir="rtl" class="text_6">تَسْرِيْحٌ</span><span class="text_5">) –অর্থ খুলে দেয়া বা ছেড়ে দেয়া। এতে ইঙ্গিত করা হয়েছে যে, সম্পর্ক ছিন্ন করার জন্য দ্বিতীয় তালাক দেয়া বা অন্য কোনো কাজ করার প্রয়োজন নেই। তালাক প্রত্যাহার ব্যতীত ইদ্দত পূর্ণ হয়ে যাওয়াই বৈবাহিক সম্পর্ক ছিন্ন হওয়ার জন্য যথেষ্ট। (</span><span dir="rtl" class="text_6">تَسْرِيْحٌ</span><span class="text_5">) এর সাথে (</span><span dir="rtl" class="text_6">اِحْسَانٍ</span><span class="text_5">) শব্দের শর্ত আরোপের মাধ্যমে উপদেশ দেয়া হয়েছে যে, তালাক হচ্ছে একটি বন্ধনকে ছিন্ন করা। আর সৎ লোকের কর্ম পদ্ধতি হচ্ছে এই যে, কোনো কাজ বা চুক্তি করতে হলে তারা তা উত্তম পন্থায়ই করে থাকেন। [মা'আরিফুল কুরআন থেকে সংক্ষেপিত] <br class="calibre1"/><br class="calibre1"/>[২] এ আয়াতে এরশাদ হয়েছে যে, আল্লাহ্‌র আয়াতকে খেলা ও তামাশায় পরিণত করো না। অর্থাৎ বিয়ে ও তালাক সম্পর্কে আল্লাহ্‌ তা'আলা যে সীমারেখা ও শর্তাবলী নির্ধারণ করে দিয়েছেন, তার বিরুদ্ধাচরণ করা। আর দ্বিতীয় তাফসীর আবু দারদা রাদিয়াল্লাহু আনহু থেকে বর্ণিত হয়েছে যে, জাহেলিয়াত যুগে কোনো কোনো লোক স্ত্রীকে তালাক দিয়ে বা বাদীকে মুক্ত করে দিয়ে পরে বলত যে, আমি তো উপহাস করেছি মাত্র, তালাক দিয়ে দেয়া বা মুক্তি দিয়ে দেয়ার কোনো উদ্দেশ্যই আমার ছিল না। তখনই এ আয়াত নাযিল হয়। এতে ফয়সালা দেয়া হয়েছে যে, বিয়ে ও তালাককে যদি কেউ খেলা বা তামাশা হিসেবেও সম্পাদন করে, তবুও তা কার্যকরী হয়ে যাবে। এতে নিয়্যতের কথা গ্রহণযোগ্য হবে না। রাসূল সাল্লাল্লাহু ‘আলাইহি ওয়াসাল্লাম বলেছেন, ‘তিনটি বিষয় এমন রয়েছে যে, হাসি তামাশার মাধ্যমে করা এবং বাস্তবে করা দুই-ই সমান। তন্মধ্যে একটি হচ্ছে বিয়ে, দ্বিতীয়টি তালাক এবং তৃতীয়টি রাজআত বা তালাকের পর স্ত্রী ফিরিয়ে নেয়ার ঘোষণা।’ [আবু দাউদ ২১৯৪, তিরমিযী ১১৮৪, ইবনে মাজাহ ২০৩৯] </span></p>

  <br/>

  <h2 id="id_232" class="block_1"><span class="text_1">আয়াত: 232</span></h2>

  <br/>

  <p class="block_2"><span dir="rtl" class="text_2">وَإِذَا</span><span dir="rtl" class="text_3"> </span><span dir="rtl" class="text_2">طَلَّقۡتُمُ</span><span dir="rtl" class="text_3"> </span><span dir="rtl" class="text_2">ٱلنِّسَآءَ</span><span dir="rtl" class="text_3"> </span><span dir="rtl" class="text_2">فَبَلَغۡنَ</span><span dir="rtl" class="text_3"> </span><span dir="rtl" class="text_2">أَجَلَهُنَّ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">تَعۡضُلُوهُنَّ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يَنكِحۡنَ</span><span dir="rtl" class="text_3"> </span><span dir="rtl" class="text_2">أَزۡوَٰجَهُنَّ</span><span dir="rtl" class="text_3"> </span><span dir="rtl" class="text_2">إِذَا</span><span dir="rtl" class="text_3"> </span><span dir="rtl" class="text_2">تَرَٰضَوۡاْ</span><span dir="rtl" class="text_3"> </span><span dir="rtl" class="text_2">بَيۡنَهُم</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۗ</span><span dir="rtl" class="text_3"> </span><span dir="rtl" class="text_2">ذَٰلِكَ</span><span dir="rtl" class="text_3"> </span><span dir="rtl" class="text_2">يُوعَظُ</span><span dir="rtl" class="text_3"> </span><span dir="rtl" class="text_2">بِهِۦ</span><span dir="rtl" class="text_3"> </span><span dir="rtl" class="text_2">مَن</span><span dir="rtl" class="text_3"> </span><span dir="rtl" class="text_2">كَانَ</span><span dir="rtl" class="text_3"> </span><span dir="rtl" class="text_2">مِنكُمۡ</span><span dir="rtl" class="text_3"> </span><span dir="rtl" class="text_2">يُؤۡمِنُ</span><span dir="rtl" class="text_3"> </span><span dir="rtl" class="text_2">بِٱللَّهِ</span><span dir="rtl" class="text_3"> </span><span dir="rtl" class="text_2">وَٱلۡيَوۡمِ</span><span dir="rtl" class="text_3"> </span><span dir="rtl" class="text_2">ٱلۡأٓخِرِۗ</span><span dir="rtl" class="text_3"> </span><span dir="rtl" class="text_2">ذَٰلِكُمۡ</span><span dir="rtl" class="text_3"> </span><span dir="rtl" class="text_2">أَزۡكَىٰ</span><span dir="rtl" class="text_3"> </span><span dir="rtl" class="text_2">لَكُمۡ</span><span dir="rtl" class="text_3"> </span><span dir="rtl" class="text_2">وَأَطۡهَرُۚ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">يَعۡلَمُ</span><span dir="rtl" class="text_3"> </span><span dir="rtl" class="text_2">وَأَنتُمۡ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">تَعۡلَمُونَ</span><span class="text_3"> </span></p>

  <p class="block_3">আর তোমরা যখন স্ত্রীদেরকে তালাক দাও এবং তারা তাদের ‘ইদ্দতকাল পূর্ণ করে, এরপর তারা যদি বিধিমত পরম্পর সম্মত হয় [১], তবে স্ত্রীরা নিজেদের স্বামীদের বিয়ে করতে চাইলে তোমরা তাদেরকে বাধা দিও না। এ দ্বারা তাকে উপদেশ দেয়া হয় [২] তোমাদের মধ্যে যে আল্লাহ্‌ ও আখেরাতে ঈমান রাখে, এটাই তোমাদের জন্য শুদ্ধতম ও পবিত্রতম [৩]। আর আল্লাহ্‌ জানেন এবং তোমরা জান না।</p>

  <br/>

  <p class="block_6">[১] এখানে সে সমস্ত উৎপীড়নমূলক ব্যবহারের প্রতিরোধ করা হয়েছে, যা সাধারণতঃ তালাকপ্রাপ্তা স্ত্রীলোকদের সাথে করা হয়। তাদেরকে অন্য লোকের সাথে বিয়ে করতে বাধা দেয়া হয়। প্রথম স্বামীও তার তালাক দেয়া স্ত্রীকে অন্যত্র বিয়ে দেয়াতে নিজের ইজ্জত ও মর্যাদার অবমাননা মনে করে। আবার কোনো কোনো পরিবারে মেয়ের অভিভাবকগণও দ্বিতীয় বিয়ে থেকে বিরত রাখে। আবার কেউ কেউ এসব মেয়ের বিয়ে উপলক্ষ্যে কিছু মালামাল হাসিল করার উদ্দেশ্যে বাধার সৃষ্টি করে। অনেক সময় তালাকপ্রাপ্তা স্ত্রী তার পূর্ব স্বামীর সাথে বৈবাহিক সম্পর্ক পুনঃপ্রতিষ্ঠা করতে চায়, কিন্তু স্ত্রীর অভিভাবক বা আত্মীয়-স্বজন তালাক দেয়ার ফলে স্বামীর সাথে সৃষ্ট বৈরিতাবশতঃ উভয়ের সম্মতি থাকা সত্বেও বাধা সৃষ্টি করে। স্বাধীন স্ত্রীলোককে তার মর্জিমত শরীআত বিরোধী কার্য ব্যতীত বিয়ে হতে বাধা দেয়া একান্তই অন্যায়, তা তার প্রথম স্বামীর পক্ষ থেকেই হোক অথবা তার অভিভাবকদের পক্ষ থেকেই হোক। কিন্তু শর্ত হচ্ছে “উভয়ে শরীআতের নিয়মানুযায়ী রাযী হবে।" এতে ইঙ্গিত করা হয়েছে যে, যদি উভয়ে রাযী না হয়, তবে কোনো এক পক্ষের উপর জোর বা চাপ সৃষ্টি করা বৈধ হবে না। যদি উভয়ে রাযীও হয় আর তা শরীআতের আইন মোতাবেক না হয়, যথা- বিয়ে না করেই উভয়ে স্বামী-স্ত্রীর মত বাস করতে আরম্ভ করে অথবা তিন তালাকের পর অন্যত্র বিয়ে না করেই পুনর্বিবাহ করতে চায়, অথবা ইদ্দতের মধ্যেই কোনো নারী অন্যের সাথে বিয়ের ইচ্ছা করে, তখন সকল মুসলিম তথা বিশেষ করে ঐ সমস্ত লোকের যারা তাদের সাথে সম্পর্কযুক্ত তারা সবাই এমন কর্মকাণ্ডে বাধা দিতে হবে, এমনকি শক্তি প্রয়োগ করতে হলেও তা করতে হবে। [মা'আরিফুল কুরআন]<br class="calibre1"/><br class="calibre1"/>[২] এতে ইঙ্গিত করা হয়েছে যে, যারা আল্লাহ্ তা'আলা ও আখেরাতে বিশ্বাস করে, তাদের জন্য এসব আহকাম যথাযথভাবে পালন করা অবশ্য কর্তব্য। আর যারা এ আদেশ পালনে শিথিলতা প্রদর্শন করে তাদের বোঝা উচিত যে, তাদের ঈমানে দুর্বলতা রয়েছে। <br class="calibre1"/><br class="calibre1"/>[৩] এতে ইঙ্গিত করা হয়েছে যে, এর ব্যতিক্রম করা পাপ-মগ্নতা এবং ফেৎনা-ফাসাদের কারণ। কেননা বয়ঃপ্রাপ্তা বুদ্ধিমতী যুবতী মেয়েকে সাধারণভাবে বিয়ে থেকে বিরত রাখা একদিকে তার প্রতি অত্যাচার, তাকে তার অধিকার থেকে বঞ্চিত করা এবং অপরদিকে তার পবিত্রতা ও মান-ইজ্জতকে আশংকায় ফেলারই নামান্তর। তৃতীয়তঃ সে যদি এ বাধার ফলে কোনো পাপে লিপ্ত হয়ে পড়ে, তবে তার সে পাপের অংশীদার তারাও হবে যারা তাকে বিয়ে থেকে বিরত রেখেছে।</p>

  <br/>

  <h2 id="id_233" class="block_1"><span class="text_1">আয়াত: 233</span></h2>

  <br/>

  <p class="block_2"><span dir="rtl" class="text_2">۞وَٱلۡوَٰلِدَٰتُ</span><span dir="rtl" class="text_3"> </span><span dir="rtl" class="text_2">يُرۡضِعۡنَ</span><span dir="rtl" class="text_3"> </span><span dir="rtl" class="text_2">أَوۡلَٰدَهُنَّ</span><span dir="rtl" class="text_3"> </span><span dir="rtl" class="text_2">حَوۡلَيۡنِ</span><span dir="rtl" class="text_3"> </span><span dir="rtl" class="text_2">كَامِلَيۡنِۖ</span><span dir="rtl" class="text_3"> </span><span dir="rtl" class="text_2">لِمَنۡ</span><span dir="rtl" class="text_3"> </span><span dir="rtl" class="text_2">أَرَادَ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">يُتِمَّ</span><span dir="rtl" class="text_3"> </span><span dir="rtl" class="text_2">ٱلرَّضَاعَةَۚ</span><span dir="rtl" class="text_3"> </span><span dir="rtl" class="text_2">وَعَلَى</span><span dir="rtl" class="text_3"> </span><span dir="rtl" class="text_2">ٱلۡمَوۡلُودِ</span><span dir="rtl" class="text_3"> </span><span dir="rtl" class="text_2">لَهُۥ</span><span dir="rtl" class="text_3"> </span><span dir="rtl" class="text_2">رِزۡقُهُنَّ</span><span dir="rtl" class="text_3"> </span><span dir="rtl" class="text_2">وَكِسۡوَتُهُنَّ</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۚ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">تُكَلَّفُ</span><span dir="rtl" class="text_3"> </span><span dir="rtl" class="text_2">نَفۡسٌ</span><span dir="rtl" class="text_3"> </span><span dir="rtl" class="text_2">إِلَّا</span><span dir="rtl" class="text_3"> </span><span dir="rtl" class="text_2">وُسۡعَهَاۚ</span><span dir="rtl" class="text_3"> </span><span dir="rtl" class="text_2">لَا</span><span dir="rtl" class="text_3"> </span><span dir="rtl" class="text_2">تُضَآرَّ</span><span dir="rtl" class="text_3"> </span><span dir="rtl" class="text_2">وَٰلِدَةُۢ</span><span dir="rtl" class="text_3"> </span><span dir="rtl" class="text_2">بِوَلَدِهَا</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">مَوۡلُودٞ</span><span dir="rtl" class="text_3"> </span><span dir="rtl" class="text_2">لَّهُۥ</span><span dir="rtl" class="text_3"> </span><span dir="rtl" class="text_2">بِوَلَدِهِۦۚ</span><span dir="rtl" class="text_3"> </span><span dir="rtl" class="text_2">وَعَلَى</span><span dir="rtl" class="text_3"> </span><span dir="rtl" class="text_2">ٱلۡوَارِثِ</span><span dir="rtl" class="text_3"> </span><span dir="rtl" class="text_2">مِثۡلُ</span><span dir="rtl" class="text_3"> </span><span dir="rtl" class="text_2">ذَٰلِكَۗ</span><span dir="rtl" class="text_3"> </span><span dir="rtl" class="text_2">فَإِنۡ</span><span dir="rtl" class="text_3"> </span><span dir="rtl" class="text_2">أَرَادَا</span><span dir="rtl" class="text_3"> </span><span dir="rtl" class="text_2">فِصَالًا</span><span dir="rtl" class="text_3"> </span><span dir="rtl" class="text_2">عَن</span><span dir="rtl" class="text_3"> </span><span dir="rtl" class="text_2">تَرَاضٖ</span><span dir="rtl" class="text_3"> </span><span dir="rtl" class="text_2">مِّنۡهُمَا</span><span dir="rtl" class="text_3"> </span><span dir="rtl" class="text_2">وَتَشَاوُرٖ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡهِمَاۗ</span><span dir="rtl" class="text_3"> </span><span dir="rtl" class="text_2">وَإِنۡ</span><span dir="rtl" class="text_3"> </span><span dir="rtl" class="text_2">أَرَدتُّمۡ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَسۡتَرۡضِعُوٓاْ</span><span dir="rtl" class="text_3"> </span><span dir="rtl" class="text_2">أَوۡلَٰدَكُمۡ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡكُمۡ</span><span dir="rtl" class="text_3"> </span><span dir="rtl" class="text_2">إِذَا</span><span dir="rtl" class="text_3"> </span><span dir="rtl" class="text_2">سَلَّمۡتُم</span><span dir="rtl" class="text_3"> </span><span dir="rtl" class="text_2">مَّآ</span><span dir="rtl" class="text_3"> </span><span dir="rtl" class="text_2">ءَاتَيۡتُم</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۗ</span><span dir="rtl" class="text_3"> </span><span dir="rtl" class="text_2">وَٱتَّقُواْ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">وَٱعۡلَمُوٓاْ</span><span dir="rtl" class="text_3"> </span><span dir="rtl" class="text_2">أَنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">بِمَا</span><span dir="rtl" class="text_3"> </span><span dir="rtl" class="text_2">تَعۡمَلُونَ</span><span dir="rtl" class="text_3"> </span><span dir="rtl" class="text_2">بَصِيرٞ</span><span class="text_3"> </span></p>

  <p class="block_3">আর জননীগণ তাদের সস্তানদেরকে পূর্ণ দু’বছর স্তন্য পান করাবে [১], এটা সে ব্যক্তির জন্য, যে স্তন্যপান কাল পূর্ণ করতে চায়। পিতার কর্তব্য যথাবিধি তাদের (মাতাদের) ভরণ-পোষণ করা [২]। কাউকেও তার সাধ্যাতীত কাজের ভার দেয়া হয় না। কোনো মাতাকে তার সন্তানের জন্য [৩] এবং যার সন্তান (পিতা) তাকেও তার সন্তানের জন্য ক্ষতিগ্রস্ত করা যাবে না। আর উত্তরাধিকারীরও অনুরূপ কর্তব্য। কিন্তু যদি তারা পরস্পরের সম্মতি ও পরামর্শক্রমে স্তন্যপান বন্ধ রাখতে চায়, তবে তাদের কারো কোনো অপরাধ নেই। আর যদি তোমরা (কোনো ধাত্রী দ্বারা) তোমাদের সন্তানদেরকে স্তন্য পান করাতে চাও, তাহলে যদি তোমরা প্রচলিত বিধি মোতাবেক বিনিময় দিয়ে দাও তবে তোমাদের কোনো পাপ নেই। আর আল্লাহ্‌র তাকওয়া অবলম্বন কর এবং জেনে রাখ, তোমরা যা কর নিশ্চয় আল্লাহ্‌ তা প্রত্যক্ষকারী।</p>

  <br/>

  <p class="block_6">[১] এ আয়াতে স্তন্যদান সম্পর্কিত নির্দেশাবলী বর্ণিত হয়েছে। এর পূর্ববতী ও পরবর্তী আয়াতে তালাক সংক্রান্ত আদেশাবলীর আলোচনা হয়েছে। এরই মধ্যে শিশুকে স্তন্যদানসংক্রান্ত আলোচনা এজন্য করা হয়েছে যে, সাধারণতঃ তালাকের পরে শিশুর লালন-পালন ও স্তন্যদান নিয়ে বিবাদের সৃষ্টি হয়। কাজেই এ আয়াতে এমন ন্যায় সঙ্গত নিয়ম বাতলে দেয়া হয়েছে যা স্ত্রী-পুরুষ উভয়ের জন্যই সহজ ও যুক্তিসঙ্গত। বিয়ে বহাল থাকাকালে স্তন্যদান ও দুধ ছাড়ানোর বিষয় উপস্থিত হোক অথবা তালাক দেয়ার পর, উভয় অবস্থাতেই এমন এক ব্যবস্থা বাতলে দেয়া হয়েছে, যাতে কোনো ঝগড়া-বিবাদ বা কোনো পক্ষের উপরই অন্যায় ও যুলুম হওয়ার পথ না থাকে। আয়াতের প্রথম বাক্যে বলা হয়েছে: “মাতাগণ নিজেদের বাচ্চাদেরকে পূর্ণ দু’বছর স্তন্যদান করাবে।" এখানে এটা স্থির হয়েছে যে, স্তন্যদানের পূর্ণ সময় দু’বছর। যদি কোনো যুক্তিসঙ্গত কারণে বন্ধ করার প্রয়োজন না হয়, তবে তা বাচ্চার অধিকার। এতে একথাও বোঝা যাচ্ছে যে, এ দু’বছরের পর শিশুকে আর মাতৃস্তন্যের দুধ পান করানো চলবে না। <br class="calibre1"/><br class="calibre1"/>[২] এ আয়াতের দ্বারা এ কথাও বোঝা যাচ্ছে যে, শিশুকে স্তন্যদান করা মাতার দায়িত্ব, আর মাতার ভরণ-পোষণ ও জীবনধারণের অন্যান্য যাবতীয় খরচ বহন করা পিতার দায়িত্ব। এ দায়িত্ব ততক্ষণ পর্যন্ত বলবৎ থাকে যতক্ষণ পর্যন্ত শিশুর মাতা স্বামীর বিবাহ বন্ধনে আবদ্ধ বা তালাক পরবর্তী ইদ্দতের মধ্যে থাকে। তালাক ও ইদ্দত অতিক্রান্ত হয়ে গেলে স্ত্রী হিসেবে ভরণ-পোষণের দায়িত্ব শেষ হয়ে যায় সত্য, কিন্তু শিশুকে স্তন্যদানের পরিবর্তে মাতাকে পারিশ্রমিক দিতে হবে। [কুরতুবী]<br class="calibre1"/><br class="calibre1"/>[৩] এতে বোঝা যায় যে, মা যদি কোনো অসুবিধার কারণে শিশুকে স্তন্যদান করতে অস্বীকার করে, তবে শিশুর পিতা তাকে এ ব্যাপারে বাধ্য করতে পারবে না। অবশ্য শিশু যদি অন্য কোনো স্ত্রীলোকের বা কোনো জীবের দুধ পান না করে, তবে মাতাকে বাধ্য করা চলে।</p>

  <p class="block_11"></p>

  <br/>

  <h2 id="id_234" class="block_1"><span class="text_1">আয়াত: 234</span></h2>

  <br/>

  <p class="block_2"><span dir="rtl" class="text_2">وَٱلَّذِينَ</span><span dir="rtl" class="text_3"> </span><span dir="rtl" class="text_2">يُتَوَفَّوۡنَ</span><span dir="rtl" class="text_3"> </span><span dir="rtl" class="text_2">مِنكُمۡ</span><span dir="rtl" class="text_3"> </span><span dir="rtl" class="text_2">وَيَذَرُونَ</span><span dir="rtl" class="text_3"> </span><span dir="rtl" class="text_2">أَزۡوَٰجٗا</span><span dir="rtl" class="text_3"> </span><span dir="rtl" class="text_2">يَتَرَبَّصۡنَ</span><span dir="rtl" class="text_3"> </span><span dir="rtl" class="text_2">بِأَنفُسِهِنَّ</span><span dir="rtl" class="text_3"> </span><span dir="rtl" class="text_2">أَرۡبَعَةَ</span><span dir="rtl" class="text_3"> </span><span dir="rtl" class="text_2">أَشۡهُرٖ</span><span dir="rtl" class="text_3"> </span><span dir="rtl" class="text_2">وَعَشۡرٗاۖ</span><span dir="rtl" class="text_3"> </span><span dir="rtl" class="text_2">فَإِذَا</span><span dir="rtl" class="text_3"> </span><span dir="rtl" class="text_2">بَلَغۡنَ</span><span dir="rtl" class="text_3"> </span><span dir="rtl" class="text_2">أَجَلَهُنَّ</span><span dir="rtl" class="text_3"> </span><span dir="rtl" class="text_2">فَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡكُمۡ</span><span dir="rtl" class="text_3"> </span><span dir="rtl" class="text_2">فِيمَا</span><span dir="rtl" class="text_3"> </span><span dir="rtl" class="text_2">فَعَلۡنَ</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">أَنفُسِهِنَّ</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۗ</span><span dir="rtl" class="text_3"> </span><span dir="rtl" class="text_2">وَٱللَّهُ</span><span dir="rtl" class="text_3"> </span><span dir="rtl" class="text_2">بِمَا</span><span dir="rtl" class="text_3"> </span><span dir="rtl" class="text_2">تَعۡمَلُونَ</span><span dir="rtl" class="text_3"> </span><span dir="rtl" class="text_2">خَبِيرٞ</span><span class="text_3"> </span></p>

  <p class="block_3">আর তোমাদের মধ্যে যারা স্ত্রী রেখে মারা যায়, তারা (স্ত্রীগণ) নিজেরা চার মাস দশ দিন অপেক্ষায় থাকবে। অতঃপর যখন তারা তাদের ‘ইদ্দতকাল পূর্ণ করবে, তখন যথাবিধি নিজেদের জন্য যা করবে তাতে তোমাদের কোনো পাপ নেই। আর তোমরা যা করো আল্লাহ্‌ সে সম্পর্কে সম্যক খবর রাখেন।</p>

  <br/>

  <h2 id="id_235" class="block_1"><span class="text_1">আয়াত: 235</span></h2>

  <br/>

  <p class="block_2"><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡكُمۡ</span><span dir="rtl" class="text_3"> </span><span dir="rtl" class="text_2">فِيمَا</span><span dir="rtl" class="text_3"> </span><span dir="rtl" class="text_2">عَرَّضۡتُم</span><span dir="rtl" class="text_3"> </span><span dir="rtl" class="text_2">بِهِۦ</span><span dir="rtl" class="text_3"> </span><span dir="rtl" class="text_2">مِنۡ</span><span dir="rtl" class="text_3"> </span><span dir="rtl" class="text_2">خِطۡبَةِ</span><span dir="rtl" class="text_3"> </span><span dir="rtl" class="text_2">ٱلنِّسَآءِ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">أَكۡنَنتُمۡ</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">أَنفُسِكُمۡۚ</span><span dir="rtl" class="text_3"> </span><span dir="rtl" class="text_2">عَلِمَ</span><span dir="rtl" class="text_3"> </span><span dir="rtl" class="text_2">ٱللَّهُ</span><span dir="rtl" class="text_3"> </span><span dir="rtl" class="text_2">أَنَّكُمۡ</span><span dir="rtl" class="text_3"> </span><span dir="rtl" class="text_2">سَتَذۡكُرُونَهُنَّ</span><span dir="rtl" class="text_3"> </span><span dir="rtl" class="text_2">وَلَٰكِن</span><span dir="rtl" class="text_3"> </span><span dir="rtl" class="text_2">لَّا</span><span dir="rtl" class="text_3"> </span><span dir="rtl" class="text_2">تُوَاعِدُوهُنَّ</span><span dir="rtl" class="text_3"> </span><span dir="rtl" class="text_2">سِرًّا</span><span dir="rtl" class="text_3"> </span><span dir="rtl" class="text_2">إِلَّآ</span><span dir="rtl" class="text_3"> </span><span dir="rtl" class="text_2">أَن</span><span dir="rtl" class="text_3"> </span><span dir="rtl" class="text_2">تَقُولُواْ</span><span dir="rtl" class="text_3"> </span><span dir="rtl" class="text_2">قَوۡلٗا</span><span dir="rtl" class="text_3"> </span><span dir="rtl" class="text_2">مَّعۡرُوفٗاۚ</span><span dir="rtl" class="text_3"> </span><span dir="rtl" class="text_2">وَلَا</span><span dir="rtl" class="text_3"> </span><span dir="rtl" class="text_2">تَعۡزِمُواْ</span><span dir="rtl" class="text_3"> </span><span dir="rtl" class="text_2">عُقۡدَةَ</span><span dir="rtl" class="text_3"> </span><span dir="rtl" class="text_2">ٱلنِّكَاحِ</span><span dir="rtl" class="text_3"> </span><span dir="rtl" class="text_2">حَتَّىٰ</span><span dir="rtl" class="text_3"> </span><span dir="rtl" class="text_2">يَبۡلُغَ</span><span dir="rtl" class="text_3"> </span><span dir="rtl" class="text_2">ٱلۡكِتَٰبُ</span><span dir="rtl" class="text_3"> </span><span dir="rtl" class="text_2">أَجَلَهُۥۚ</span><span dir="rtl" class="text_3"> </span><span dir="rtl" class="text_2">وَٱعۡلَمُوٓاْ</span><span dir="rtl" class="text_3"> </span><span dir="rtl" class="text_2">أَنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">يَعۡلَمُ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">فِيٓ</span><span dir="rtl" class="text_3"> </span><span dir="rtl" class="text_2">أَنفُسِكُمۡ</span><span dir="rtl" class="text_3"> </span><span dir="rtl" class="text_2">فَٱحۡذَرُوهُۚ</span><span dir="rtl" class="text_3"> </span><span dir="rtl" class="text_2">وَٱعۡلَمُوٓاْ</span><span dir="rtl" class="text_3"> </span><span dir="rtl" class="text_2">أَنَّ</span><span dir="rtl" class="text_3"> </span><span dir="rtl" class="text_2">ٱللَّهَ</span><span dir="rtl" class="text_3"> </span><span dir="rtl" class="text_2">غَفُورٌ</span><span dir="rtl" class="text_3"> </span><span dir="rtl" class="text_2">حَلِيمٞ</span><span class="text_3"> </span></p>

  <p class="block_3">আর যদি তোমরা আকার ইঙ্গিতে (সে) নারীদের বিয়ের প্রস্তাব দাও বা তোমাদের অন্তরে গোপন রাখো তবে তোমাদের কোনো পাপ নেই। আল্লাহ্‌ জানেন যে, তোমরা তাদের সম্বন্ধে অবশ্যই আলোচনা করবে; কিন্তু বিধিমত কথাবার্তা ছাড়া গোপনে তাদের সাথে কোনো প্রতিশ্রুতি দিয়ে রেখো না; এবং নির্দিষ্ট কাল পূর্ণ না হওয়া পর্যন্ত বিবাহ বন্ধনের সংকল্প করো না। আর জেনে রাখো , নিশ্চয় আল্লাহ্‌ তোমাদের অন্তরে যা আছে তা জানেন। কাজেই তাঁকে ভয় কর এবং জেনে রাখো, নিশ্চয় আল্লাহ্‌ ক্ষমাপরায়ণ, পরম সহনশীল।</p>

  <br/>

  <h2 id="id_236" class="block_1"><span class="text_1">আয়াত: 236</span></h2>

  <br/>

  <p class="block_2"><span dir="rtl" class="text_2">لَّا</span><span dir="rtl" class="text_3"> </span><span dir="rtl" class="text_2">جُنَاحَ</span><span dir="rtl" class="text_3"> </span><span dir="rtl" class="text_2">عَلَيۡكُمۡ</span><span dir="rtl" class="text_3"> </span><span dir="rtl" class="text_2">إِن</span><span dir="rtl" class="text_3"> </span><span dir="rtl" class="text_2">طَلَّقۡتُمُ</span><span dir="rtl" class="text_3"> </span><span dir="rtl" class="text_2">ٱلنِّسَآءَ</span><span dir="rtl" class="text_3"> </span><span dir="rtl" class="text_2">مَا</span><span dir="rtl" class="text_3"> </span><span dir="rtl" class="text_2">لَمۡ</span><span dir="rtl" class="text_3"> </span><span dir="rtl" class="text_2">تَمَسُّوهُنَّ</span><span dir="rtl" class="text_3"> </span><span dir="rtl" class="text_2">أَوۡ</span><span dir="rtl" class="text_3"> </span><span dir="rtl" class="text_2">تَفۡرِضُواْ</span><span dir="rtl" class="text_3"> </span><span dir="rtl" class="text_2">لَهُنَّ</span><span dir="rtl" class="text_3"> </span><span dir="rtl" class="text_2">فَرِيضَةٗۚ</span><span dir="rtl" class="text_3"> </span><span dir="rtl" class="text_2">وَمَتِّعُوهُنَّ</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱلۡمُوسِعِ</span><span dir="rtl" class="text_3"> </span><span dir="rtl" class="text_2">قَدَرُهُۥ</span><span dir="rtl" class="text_3"> </span><span dir="rtl" class="text_2">وَعَلَى</span><span dir="rtl" class="text_3"> </span><span dir="rtl" class="text_2">ٱلۡمُقۡتِرِ</span><span dir="rtl" class="text_3"> </span><span dir="rtl" class="text_2">قَدَرُهُۥ</span><span dir="rtl" class="text_3"> </span><span dir="rtl" class="text_2">مَتَٰعَۢا</span><span dir="rtl" class="text_3"> </span><span dir="rtl" class="text_2">بِٱلۡمَعۡرُوفِۖ</span><span dir="rtl" class="text_3"> </span><span dir="rtl" class="text_2">حَقًّا</span><span dir="rtl" class="text_3"> </span><span dir="rtl" class="text_2">عَلَى</span><span dir="rtl" class="text_3"> </span><span dir="rtl" class="text_2">ٱلۡمُحۡسِنِينَ</span><span class="text_3"> </span></p>

  <p class="block_3">যদি তোমরা স্ত্রীদেরকে স্পর্শ না করে অথবা মাহর নির্ধারণ না করেই তালাক দাও, তবে তোমাদের কোনো অপরাধ নেই [১]। আর তোমরা তাদের কিছু সংস্থান করে দিবে, স্বচ্ছলতার সাধ্যমত এবং অস্বচ্ছলতার সামর্থানুযায়ী, বিধিমত সংস্থান করবে, এটা মুহসিন লোকদের ওপর কর্তব্য।</p>

  <br/>

  <p class="block_6">[১] অর্থাৎ এ অবস্থায় তালাক দেয়াতে তোমাদের কোনো অপরাধ হবে না। যদিও এতে স্ত্রীদের মন ভাঙ্গা হয়ে যায়। এতে তাদের কিছুটা কষ্ট হয় এবং পরবর্তী জীবনের জন্য তাদের কিছুই থাকে না। এ অবস্থায় তোমরা তাদেরকে কিছু উপভোগ্য জিনিস প্রদান করে সেটার সমাধান করতে পার। আয়াতের আরেক অর্থ এও হতে পারে যে, এ অবস্থায় তোমাদের উপর (মাহরের) কোনো বাধ্যবাধকতা নেই।</p>

  <br/>
</body>
</html>