<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" lang="en" xml:lang="en">
<head>
  <title>AddThis</title>
  <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
  <link rel="stylesheet" type="text/css" href="page_styles.css"/>
</head>

<body class="calibre">
  <h1 class="block_10" id="toc_id_4589">সূরা আল-বালাদ</h1>

  <h2 class="block_1" id="toc_id_4590">আয়াত: 1</h2>

  <br/>

  <p class="block_24"><b dir="rtl" class="calibre5">لَآ أُقۡسِمُ بِهَٰذَا ٱلۡبَلَدِ</b><b class="calibre5"> </b></p>

  <p class="block_3">আমি [১] শপথ করছি এ নগরের [২]</p>

  <br/>

  <p class="block_6">৯০- সূরা আল-বালাদ<br class="calibre1"/>২০ আয়াত, মক্কী<br class="calibre1"/><br class="calibre1"/>[১] এ সূরার প্রথমেই বলা হয়েছে, <span dir="rtl">لا</span> শব্দটির অর্থ, না। কিন্তু এখানে <span dir="rtl">لا</span> শব্দটি কি অর্থে ব্যবহৃত হয়েছে এ ব্যাপারে দু‘টি মত রয়েছে। এক. এখানে <span dir="rtl">لا</span> শব্দটি অতিরিক্ত এবং আরবী বাকপদ্ধতিতে এর অতিরিক্ত ব্যবহার সুবিদিত। তবে বিশুদ্ধ উক্তি এই যে, প্রতিপক্ষের ভ্রান্ত ধারণা খণ্ডন করার জন্যে এই <span dir="rtl">لا</span> শব্দটি শপথ বাক্যের শুরুতে ব্যবহৃত হয়। উদ্দেশ্য এই যে, এটা কেবল আপনার ধারণা নয়; বরং আমি শপথ সহকারে যা বলছি, তাই বাস্তব সত্য অথবা অমুক অমুক জিনিসের কসম খেয়ে বলছি আসল ব্যাপার হচ্ছে এই। [দেখুন, ফাতহুল কাদীর]<br class="calibre1"/><br class="calibre1"/>[২] <span dir="rtl">البلد</span> বা নগরী বলে এখানে মক্কা নগরীকে বোঝানো হয়েছে। [ইবন কাসীর] সূরা আত-ত্বীনেও এমনিভাবে মক্কা নগরীর শপথ করা হয়েছে এবং তদসঙ্গে <span dir="rtl">أمين</span> বিশেষণও উল্লেখ করা হয়েছে।</p>

  <br/>

  <h2 class="block_1" id="toc_id_4591">আয়াত: 2</h2>

  <br/>

  <p class="block_24"><b dir="rtl" class="calibre5">وَأَنتَ حِلُّۢ بِهَٰذَا ٱلۡبَلَدِ</b><b class="calibre5"> </b></p>

  <p class="block_3">আর আপনি এ নগরের অধিবাসী [১],</p>

  <br/>

  <p class="block_6">[১] <span dir="rtl">حِلُّۢ</span> শব্দের দুটি অর্থ হতে পারে (এক) এটা <span dir="rtl">حلول</span> থেকে উদ্ভূত। অর্থ কোনো কিছুতে অবস্থান নেয়া, থাকা ও অবতরণ করা। সে হিসেবে আয়াতের মর্মার্থ এই যে, মক্কা নগরী নিজেও সম্মানিত ও পবিত্র, বিশেষত আপনিও এ নগরীতে বসবাস করেন। বসবাসকারীর শ্রেষ্ঠত্বের দরুনও বাসস্থানের শ্রেষ্ঠত্ব বেড়ে যায়। কাজেই আপনার বসবাসের কারণে এ নগরীর মাহাত্ম্য ও সম্মান দ্বিগুণ হয়ে গেছে। [ফাতহুল কাদীর] (দুই) এটা <span dir="rtl">حلال</span> থেকে উদ্ভূত। অর্থ হালাল হওয়া। এদিক দিয়ে এক অর্থ এই যে, আপনাকে মক্কার কাফেররা হালাল মনে করে রেখেছে এবং আপনাকে হত্যা করার ফিকিরে রয়েছে; অথচ তারা নিজেরাও মক্কা নগরীতে কোনো শিকারকেই হালাল মনে করে না। এমতাবস্থায় তাদের যুলুম ও অবাধ্যতা কতটুকু যে, তারা আল্লাহর রাসূলের হত্যাকে হালাল মনে করে নিয়েছে। অপর অর্থ এই যে, আপনার জন্যে মক্কার হারামে কাফেরদের বিরুদ্ধে যুদ্ধ করা হালাল করে দেওয়া হবে। [ইবন কাসীর] বস্তুত মক্কা বিজয়ের সময় একদিনের জন্যেই তাই করা হয়েছিল। আনাস ইবন মালিক রাদিয়াল্লাহু ‘আনহু বলেন, রাসূলুল্লাহ্ সাল্লাল্লাহু আলাইহি ওয়া সাল্লাম মক্কা বিজয়ের দিন মাথায় শিরস্ত্ৰাণ পরিধান করে মক্কায় প্রবেশ করলেন, তারপর যখন তিনি তা খুললেন, এক লোক এসে তাকে বলল যে, ইবন খাতল কা‘বার পর্দা ধরে আছে। তিনি বললেন, ‘তাকে হত্যা কর’। [বুখারী ১৮৪৬, মুসলিম ৪৫০] কারণ, পূর্ব থেকেই তার মৃত্যুদণ্ডের ঘোষণা রাসূল দিয়েছিলেন।</p>

  <br/>

  <h2 class="block_1" id="toc_id_4592">আয়াত: 3</h2>

  <br/>

  <p class="block_24"><b dir="rtl" class="calibre5">وَوَالِدٖ وَمَا وَلَدَ</b><b class="calibre5"> </b></p>

  <p class="block_3">শপথ জন্মদাতার ও যা সে জন্ম দিয়েছে [১]।</p>

  <br/>

  <p class="block_6">[১] যেহেতু বাপ ও তার ঔরসে জন্ম গ্রহণকারী সন্তানদের ব্যাপারে ব্যপক অৰ্থবোধক শব্দ ব্যবহার করা হয়েছে এবং সামনের দিকে মানুষের কথা বলা হয়েছে, তাই বাপ মানে আদম আলাইহিস সালামই হতে পারেন। আর তাঁর ঔরসে জন্ম গ্রহণকারী সন্তান বলতে দুনিয়ায় বর্তমানে যত মানুষ পাওয়া যায়, যত মানুষ অতীতে পাওয়া গেছে এবং ভবিষ্যতেও পাওয়া যাবে সবাইকে বুঝানো হয়েছে। এভাবে এতে আদম ও দুনিয়ার আদি থেকে অন্ত পর্যন্ত সব বনী-আদমের শপথ করা হয়েছে অথবা <span dir="rtl">وَالِدٌ</span> বলে প্রত্যেক জন্মদানকারী পিতা আর <span dir="rtl">وَلَدَ</span> বলে প্রত্যেক সন্তানকে বোঝানো হয়েছে। [ইবন কাসীর; ফাতহুল কাদীর]</p>

  <br/>

  <h2 class="block_1" id="toc_id_4593">আয়াত: 4</h2>

  <br/>

  <p class="block_24"><b dir="rtl" class="calibre5">لَقَدۡ خَلَقۡنَا ٱلۡإِنسَٰنَ فِي كَبَدٍ</b><b class="calibre5"> </b></p>

  <p class="block_3">নিঃসন্দেহে আমরা মানুষকে সৃষ্টি করেছি কষ্ট-ক্লেশের মধ্যে [১]।</p>

  <br/>

  <p class="block_6">[১] এখানে পূর্ববর্তী শপথসমূহের জওয়াবে বলা হয়েছে যে,<br class="calibre1"/><br class="calibre1"/><span dir="rtl">لَقَدْ خَلَقْنَا الْاِنْسَانَ فِى كَبَدٍ</span> <br class="calibre1"/><br class="calibre1"/>আয়াতে বর্ণিত <span dir="rtl">كبد</span> এর শাব্দিক অর্থ শ্রম ও কষ্ট। অর্থাৎ মানুষ সৃষ্টিগতভাবে আজীবন শ্রম ও কষ্টের মধ্যে থাকে। [ইবন কাসীর; ফাতহুল কাদীর]</p>

  <br/>

  <h2 class="block_1" id="toc_id_4594">আয়াত: 5</h2>

  <br/>

  <p class="block_24"><b dir="rtl" class="calibre5">أَيَحۡسَبُ أَن لَّن يَقۡدِرَ عَلَيۡهِ أَحَدٞ</b><b class="calibre5"> </b></p>

  <p class="block_3">সে কি মনে করে যে, কখনো তার উপর কেউ ক্ষমতাবান হবে না?</p>

  <br/>

  <h2 class="block_1" id="toc_id_4595">আয়াত: 6</h2>

  <br/>

  <p class="block_24"><b dir="rtl" class="calibre5">يَقُولُ أَهۡلَكۡتُ مَالٗا لُّبَدًا</b><b class="calibre5"> </b></p>

  <p class="block_3">সে বলে, ‘আমি প্রচুর অর্থ নিঃশেষ করেছি [১]।’</p>

  <br/>

  <p class="block_6">[১] বলা হয়েছে সে বলে “আমি প্রচুর ধন-সম্পদ উড়িয়ে দিয়েছি।” এই শব্দগুলোই প্রকাশ করে, বক্তা তার ধন-সম্পদের প্রাচুর্যে কী পরিমাণ গর্বিত। যে বিপুল পরিমাণ ধন সে খরচ করেছে নিজের সামগ্রিক সম্পদের তুলনায় তার কাছে তার পরিমাণ এত সামান্য ছিল যে, তা উড়িয়ে বা ফুঁকিয়ে দেয়ার কোনো পরোয়াই সে করেনি। আর এই সম্পদ সে কোন কাজে উড়িয়েছে? কোনো প্রকৃত নেকীর কাজে নয়, যেমন সামনের আয়াতগুলো থেকে প্রকাশিত হচ্ছে। বরং এই সম্পদ সে উড়িয়েছে নিজের ধনাঢ্যতার প্রদর্শনী এবং নিজের অহংকার ও শ্রেষ্ঠত্ব প্রকাশ করার জন্য।</p>

  <br/>

  <h2 class="block_1" id="toc_id_4596">আয়াত: 7</h2>

  <br/>

  <p class="block_24"><b dir="rtl" class="calibre5">أَيَحۡسَبُ أَن لَّمۡ يَرَهُۥٓ أَحَدٌ</b><b class="calibre5"> </b></p>

  <p class="block_3">সে কি মনে করে যে, তাকে কেউ দেখেনি?</p>

  <br/>

  <h2 class="block_1" id="toc_id_4597">আয়াত: 8</h2>

  <br/>

  <p class="block_24"><b dir="rtl" class="calibre5">أَلَمۡ نَجۡعَل لَّهُۥ عَيۡنَيۡنِ</b><b class="calibre5"> </b></p>

  <p class="block_3">আমরা কি তার জন্য সৃষ্টি করিনি দুচোখ ?</p>

  <br/>

  <h2 class="block_1" id="toc_id_4598">আয়াত: 9</h2>

  <br/>

  <p class="block_24"><b dir="rtl" class="calibre5">وَلِسَانٗا وَشَفَتَيۡنِ</b><b class="calibre5"> </b></p>

  <p class="block_3">আর জিহ্বা ও দুই ঠোঁট ?</p>

  <br/>

  <h2 class="block_1" id="toc_id_4599">আয়াত: 10</h2>

  <br/>

  <p class="block_24"><b dir="rtl" class="calibre5">وَهَدَيۡنَٰهُ ٱلنَّجۡدَيۡنِ</b><b class="calibre5"> </b></p>

  <p class="block_3">আর আমরা তাকে দেখিয়েছি [১] দু’টি পথ [২]।</p>

  <br/>

  <p class="block_6">[১] অর্থাৎ ভাল ও মন্দ দু’টি পথের দিশাই আল্লাহ্ তা‘আলা তাঁর বান্দাকে দিয়েছেন। শুধুমাত্ৰ বুদ্ধি ও চিন্তার শক্তি দান করে তাকে নিজের পথ নিজে খুঁজে নেবার জন্য ছেড়ে দেননি। বরং তাকে পথ দেখিয়ে দিয়েছেন। তার সামনে ভালো ও মন্দ এবং নেকী ও গোনাহের দু’টি পথ সুস্পষ্ট করে তুলে ধরেছেন। ভালোভাবে চিন্তা-ভাবনা করে তার মধ্য থেকে নিজ দায়িত্বে যে পথটি ইচ্ছা সে গ্ৰহণ করতে পারে। পবিত্র কুরআনের অন্যত্রও এই একই কথা বলা হয়েছে, সেখানে এসেছে, “আমি মানুষকে একটি মিশ্রিত বীর্য থেকে সৃষ্টি করেছি, যাতে তার পরীক্ষা নেয়া যায় এবং এ উদ্দেশ্যে আমি তাকে শ্রবণ শক্তি ও দৃষ্টিশক্তির অধিকারী করেছি। আমি তাকে পথ দেখিয়ে দিয়েছি, চাইলে সে শোকরকারী হতে পারে বা কুফরকারী।” [সূরা আল-ইনসান ২-৩]<br class="calibre1"/><br class="calibre1"/>[২] <span dir="rtl">نَجْدَيْنِ</span> শব্দটি <span dir="rtl">نَجْدٌ</span> এর দ্বিবচন। এর শাব্দিক অর্থ উর্ধ্বগামী পথ। [ফাতহুল কাদীর] এখানে প্রকাশ্য পথ বোঝানো হয়েছে। এপথ দুটির একটি হচ্ছে সৌভাগ্য ও সাফল্যের পথ এবং অপরটি হচ্ছে অনিষ্ট ও ধ্বংসের পথ। এ পথ দু’টির একটি গেছে ওপরের দিকে। কিন্তু সেখানে যেতে হলে খুব কষ্ট ও পরিশ্রম করতে হয়। সে পথটি বড়ই দুৰ্গম। সে পথে যেতে হলে মানুষকে নিজের প্রবৃত্তি ও তার আকাংখা এবং শয়তানের প্ররোচনার সাথে লড়াই করে এগিয়ে যেতে হয়। আর দ্বিতীয় পথটি বড়ই সহজ। এটি খাদের মধ্যে নেমে গেছে। এই পথ দিয়ে নীচের দিকে নেমে যাওয়ার জন্য কোনো পরিশ্রমের প্রয়োজন হয় না। বরং এ জন্য শুধুমাত্র নিজের প্রবৃত্তির বছাধনটা একটু আলগা করে দেয়াই যথেষ্ট। তারপর মানুষ আপনা আপনি গড়িয়ে যেতে থাকে। এখন এই যে ব্যক্তিকে আমি দু’টি পথই দেখিয়ে দিয়েছিলাম সে ঐ দু’টি পথের মধ্য থেকে নীচের দিকে নেমে যাওয়ার পথটি গ্রহণ করে নিয়েছে এবং ওপরের দিকে যে পথটি গিয়েছে সেটি পরিত্যাগ করেছে।</p>

  <br/>

  <h2 class="block_1" id="toc_id_4600">আয়াত: 11</h2>

  <br/>

  <p class="block_24"><b dir="rtl" class="calibre5">فَلَا ٱقۡتَحَمَ ٱلۡعَقَبَةَ</b><b class="calibre5"> </b></p>

  <p class="block_3">তবে সে তো বন্ধুর গিরিপথে [১] প্রবেশ করেনি।</p>

  <br/>

  <p class="block_6">[১] <span dir="rtl">عقبة</span> বলা হয় পাহাড়ের বিরাট প্রস্তর খণ্ডকে এবং দুই পাহাড়ের মধ্যবর্তী গিরিপথকে। [ফাতহুল কাদীর]</p>

  <br/>

  <h2 class="block_1" id="toc_id_4601">আয়াত: 12</h2>

  <br/>

  <p class="block_24"><b dir="rtl" class="calibre5">وَمَآ أَدۡرَىٰكَ مَا ٱلۡعَقَبَةُ</b><b class="calibre5"> </b></p>

  <p class="block_3">আর কিসে আপনাকে জানাবে--- বন্ধুর গিরিপথ কী?</p>

  <p class="block_11"></p>

  <br/>

  <h2 class="block_1" id="toc_id_4602">আয়াত: 13</h2>

  <br/>

  <p class="block_24"><b dir="rtl" class="calibre5">فَكُّ رَقَبَةٍ</b><b class="calibre5"> </b></p>

  <p class="block_3">এটা হচ্ছে: দাসমুক্তি [১]</p>

  <br/>

  <p class="block_6">[১] এসব সৎকর্মের মধ্যে প্রথমে দাসমুক্ত করার কথা বলা হয়েছে। এটা খুব বড় ইবাদত এবং একজন মানুষের জীবন সুসংহত করার নামান্তর। বিভিন্ন হাদীসে এর অনেক সওয়াবের উল্লেখ এসেছে। এক হাদীসে রাসূলুল্লাহ্ সাল্লাল্লাহু আলাইহি ওয়া সাল্লাম বলেন, “যে কেউ কোনো দাসকে মুক্ত করবে সেটা তার জন্য জাহান্নামের আগুন থেকে মুক্তিপণ হিসেবে বিবেচিত হবে।” [মুসনাদে আহমাদ ৪/১৪৭, ১৫০]</p>

  <p class="block_11"></p>

  <br/>

  <h2 class="block_1" id="toc_id_4603">আয়াত: 14</h2>

  <br/>

  <p class="block_24"><b dir="rtl" class="calibre5">أَوۡ إِطۡعَٰمٞ فِي يَوۡمٖ ذِي مَسۡغَبَةٖ</b><b class="calibre5"> </b></p>

  <p class="block_3">অথবা দুর্ভিক্ষের দিনে খাদ্যদান [১]—</p>

  <br/>

  <p class="block_6">[১] দ্বিতীয় সৎকর্ম হচ্ছে ক্ষুধার্তকে অন্নদান। যে কাউকে অন্নদান করলে তা আরও বিরাট সওয়াবের কাজ হয়ে যায়। তাই বলা হয়েছে, বিশেষভাবে যদি আত্মীয় ইয়াতীমকে অন্নদান করা হয়, তবে তাতে দ্বিগুণ সওয়াব হয়। (এক) ক্ষুধার্তের ক্ষুধা দূর করার সওয়াব এবং (দুই) আত্মীয়ের সাথে সম্পর্ক বজায় রাখা ও তার হক আদায় করার সওয়াব। জাবের ইবন আবদুল্লাহ বলেন, রাসূলুল্লাহ্ সাল্লাল্লাহু আলাইহি ওয়া সাল্লাম বলেছেন, “কোনো মুসলিম ক্ষুধার্তকে অন্নদান ক্ষমাকে অবশ্যম্ভাবী করে।” [মুস্তাদরাকে হাকিম ২/৫২৪]</p>

  <p class="block_11"></p>

  <br/>

  <h2 class="block_1" id="toc_id_4604">আয়াত: 15</h2>

  <br/>

  <p class="block_24"><b dir="rtl" class="calibre5">يَتِيمٗا ذَا مَقۡرَبَةٍ</b><b class="calibre5"> </b></p>

  <p class="block_3">ইয়াতীম আত্মীয়কে [১],</p>

  <br/>

  <p class="block_6">[১] এ ধরনের ইয়াতীমের হক সবচেয়ে বেশী। একদিকে সে ইয়াতীম, দ্বিতীয়ত সে তার নিকটাত্মীয়। রাসূলুল্লাহ্ সাল্লাল্লাহু আলাইহি ওয়া সাল্লাম বলেন, ‘মিসকীনকে দান করা নিঃসন্দেহে একটি দান কিন্তু আত্মীয়দের দান করা দু’টি। দান ও আত্মীয়তার সম্পর্ক প্রতিষ্ঠা। [মুসনাদে আহমাদ ৪/২১৪, তিরমিয়ী ৬৫৩]</p>

  <p class="block_11"></p>

  <br/>

  <h2 class="block_1" id="toc_id_4605">আয়াত: 16</h2>

  <br/>

  <p class="block_24"><b dir="rtl" class="calibre5">أَوۡ مِسۡكِينٗا ذَا مَتۡرَبَةٖ</b><b class="calibre5"> </b></p>

  <p class="block_3">অথবা দারিদ্র-নিষ্পেষিত নিঃস্বকে,</p>

  <p class="block_11"></p>

  <br/>

  <h2 class="block_1" id="toc_id_4606">আয়াত: 17</h2>

  <br/>

  <p class="block_24"><b dir="rtl" class="calibre5">ثُمَّ كَانَ مِنَ ٱلَّذِينَ ءَامَنُواْ وَتَوَاصَوۡاْ بِٱلصَّبۡرِ وَتَوَاصَوۡاْ بِٱلۡمَرۡحَمَةِ</b><b class="calibre5"> </b></p>

  <p class="block_3">তদুপরি সে তাদের অন্তর্ভুক্ত হয়ে যায় যারা ঈমান এনেছে এবং পরস্পরকে উপদেশ দিয়েছে ধৈর্য ধারণের, আর পরস্পর উপদেশ দিয়েছে দয়া অনুগ্রহের [১] ;</p>

  <br/>

  <p class="block_6">[১] এ আয়াতে ঈমানের পর মুমিনের এই কর্তব্য ব্যক্ত করা হয়েছে যে, সে অপরাপর মুসলিম ভাইকে সবর ও অনুকম্পার উপদেশ দেবে। সবরের অর্থ নিজেকে মন্দ কাজ থেকে বাঁচিয়ে রাখা ও সৎকর্ম সম্পাদন করা। <span dir="rtl">مرحمة</span> এর অর্থ অপরের প্রতি দয়ার্দ্র হওয়া। অপরের কষ্টকে নিজের কষ্ট মনে করে তাকে কষ্টদান ও যুলুম করা থেকে বিরত হওয়া। নবী সাল্লাল্লাহু আলাইহি ওয়া সাল্লাম নিজের উম্মতের মধ্যে এই রহম ও করুণাবৃত্তিটির মতো উন্নত নৈতিক বৃত্তিটিকেই সবচেয়ে বেশী প্রসারিত ও বিকশিত করতে চেয়েছেন। হাদীসে এসেছে, “যে মানুষের প্রতি রহমত করে না আল্লাহ্ তার প্রতি রহমত করেন না।” [বুখারী ৭৩৭৬, মুসলিম ৩১৯, মুসনাদে আহমাদ ৪/৫৬২] অন্য হাদীসে এসেছে, “যে আমাদের ছোটদের রহমত করে না এবং বড়দের সম্মান পাওয়ার অধিকারের প্রতি খেয়াল রাখে না সে আমাদের দলভুক্ত নয়।” [আবুদাউদ ৪৯৪৩, তিরমিয়ী ১৯২০] আরও বলা হয়েছে, “যারা রহমতের অধিকারী (দয়া করে) তাদেরকে রহমান রহমত করেন, তোমরা যমীনের অধিবাসীদের প্রতি রহমত কর তবে আসমানের উপর যিনি আছেন (আল্লাহ্) তিনিও তোমাদেরকে রহমত করবেন।” [আবু দাউদ ৪৯৪১, তিরমিয়ী ১৯২৪]</p>

  <p class="block_11"></p>

  <br/>

  <h2 class="block_1" id="toc_id_4607">আয়াত: 18</h2>

  <br/>

  <p class="block_24"><b dir="rtl" class="calibre5">أُوْلَـٰٓئِكَ أَصۡحَٰبُ ٱلۡمَيۡمَنَةِ</b><b class="calibre5"> </b></p>

  <p class="block_3">তারাই সৌভাগ্যশালী।</p>

  <p class="block_11"></p>

  <br/>

  <hr class="calibre2"/>

  <p class="block_19">পৃষ্ঠার নাম্বার: 595</p>

  <br/>

  <h2 class="block_1" id="toc_id_4608">আয়াত: 19</h2>

  <br/>

  <p class="block_24"><b dir="rtl" class="calibre5">وَٱلَّذِينَ كَفَرُواْ بِـَٔايَٰتِنَا هُمۡ أَصۡحَٰبُ ٱلۡمَشۡـَٔمَةِ</b><b class="calibre5"> </b></p>

  <p class="block_3">আর যারা আমাদের আয়াতসমূহে কুফরী করেছে, তারাই হতভাগ্য।</p>

  <p class="block_11"></p>

  <br/>

  <h2 class="block_1" id="toc_id_4609">আয়াত: 20</h2>

  <br/>

  <p class="block_24"><b dir="rtl" class="calibre5">عَلَيۡهِمۡ نَارٞ مُّؤۡصَدَةُۢ</b><b class="calibre5"> </b></p>

  <p class="block_3">তারা পরিবেষ্টিত হবে অবরুদ্ধ আগুনে।</p>

  <p class="block_11"></p>

  <br/>

  <hr class="calibre2"/>

  <h1 class="block_10" id="toc_id_4610">সূরা আশ-শামস</h1>

  <h2 class="block_1" id="toc_id_4611">আয়াত: 1</h2>

  <br/>

  <p class="block_24"><b dir="rtl" class="calibre5">وَٱلشَّمۡسِ وَضُحَىٰهَا</b><b class="calibre5"> </b></p>

  <p class="block_3">শপথ সূর্যের এবং তার কিরণের [১],</p>

  <br/>

  <p class="block_6"><b class="calibre3">সূরা সম্পর্কিত তথ্য: </b><br class="calibre1"/><br class="calibre1"/>৯১- সূরা আশ-শামস<br class="calibre1"/>১৫ আয়াত,,মক্কী<br class="calibre1"/><br class="calibre1"/>এ সূরা দিয়ে সালাত আদায় করার কথাও রাসূলুল্লাহ্ সাল্লাল্লাহু আলাইহি ওয়া সাল্লাম মু‘আয রাদিয়াল্লাহু ‘আনহুকে বলেছিলেন। [বুখারী ৭০৫, মুসলিম ৪৬৫]<br class="calibre1"/><br class="calibre1"/>----------------<br class="calibre1"/><br class="calibre1"/>[১] এখানে <span dir="rtl">ضحى</span> শব্দটি <span dir="rtl">شمس</span> এর বিশেষণ। এ শব্দের কয়েকটি অর্থ হতে পারে। একটি অর্থ হলো দিন, দিনের প্রথমভাগ। [মুয়াসসার, তাবারী] এর আরেকটি অর্থ হতে পারে, তা হলো, আর শপথ সূর্যের কিরণ বা আলোর। [সা‘দী, জালালাইন]</p>

  <br/>

  <h2 class="block_1" id="toc_id_4612">আয়াত: 2</h2>

  <br/>

  <p class="block_24"><b dir="rtl" class="calibre5">وَٱلۡقَمَرِ إِذَا تَلَىٰهَا</b><b class="calibre5"> </b></p>

  <p class="block_3">শপথ চাঁদের, যখন তা সূর্যের পর আবির্ভূত হয় [১] ,</p>

  <br/>

  <p class="block_6">[১] অর্থাৎ শপথ চন্দ্রের যখন তা সূর্যের অনুসরণ করে, সূর্যের পর আসে। এর অর্থ এই হতে পারে যে, যখন চন্দ্র সূর্যাস্তের পরপরেই উদিত হয়। মাসের মধ্যভাগে এরূপ হয়। তখন চন্দ্র প্রায় পরিপূর্ণ অবস্থায় থাকে। [কুরতুবী]</p>

  <br/>

  <h2 class="block_1" id="toc_id_4613">আয়াত: 3</h2>

  <br/>

  <p class="block_24"><b dir="rtl" class="calibre5">وَٱلنَّهَارِ إِذَا جَلَّىٰهَا</b><b class="calibre5"> </b></p>

  <p class="block_3">শপথ দিনের, যখন সে সূর্যকে প্রকাশ করে [১],</p>

  <br/>

  <p class="block_6">[১] এখানে <span dir="rtl">جلاها</span> এর সর্বনাম দ্বারা সূর্যও উদ্দেশ্য হতে পারে, আবার অন্ধকার বা আঁধার দূর করাও বোঝানো যেতে পারে। অর্থাৎ শপথ দিবসের, যখন তা সূর্যকে প্রকাশ করে অথবা যখন তা অন্ধকারকে আলোকিত করে দুনিয়াকে প্রকাশ করে। [কুরতুবী] এর তৃতীয় অর্থ হতে পারে, শপথ সূর্যের, যখন তা পৃথিবীকে প্রকাশিত করে। [ইবন কাসীর]</p>

  <br/>

  <h2 class="block_1" id="toc_id_4614">আয়াত: 4</h2>

  <br/>

  <p class="block_24"><b dir="rtl" class="calibre5">وَٱلَّيۡلِ إِذَا يَغۡشَىٰهَا</b><b class="calibre5"> </b></p>

  <p class="block_3">শপথ রাতের, যখন সে সূর্যকে আচ্ছাদিত করে [১],</p>

  <br/>

  <p class="block_6">[১] অর্থাৎ শপথ রাত্রির যখন সে সূর্যকে আচ্ছাদিত করে। এর অর্থ, সূর্যের কিরণকে ঢেকে দেয়। এর আরেকটি অর্থ হতে পারে, আর তা হলো, শপথ রাত্রির, যখন তা পৃথিবীকে আচ্ছাদিত করে; ফলে পৃথিবী অন্ধকারাচ্ছন্ন হয়ে যায়। [কুরতুবী]</p>

  <br/>

  <h2 class="block_1" id="toc_id_4615">আয়াত: 5</h2>

  <br/>

  <p class="block_24"><b dir="rtl" class="calibre5">وَٱلسَّمَآءِ وَمَا بَنَىٰهَا</b><b class="calibre5"> </b></p>

  <p class="block_3">শপথ আসমানের এবং যিনি তা নির্মাণ করেছেন তাঁর [১],</p>

  <br/>

  <p class="block_6">[১] অর্থাৎ শপথ আকাশের ও যিনি তা নির্মাণ করেছেন তাঁর। এ- অর্থানুসারে ‘মা’-কে ‘মান’ এর অর্থে নিতে হবে। [তাবারী] আয়াতের আরেক অর্থ হচ্ছে, শপথ আকাশের এবং তা নির্মাণের। এ অবস্থায় ‘মা’-কে মাসদারিয়ার অর্থে নিতে হবে। [কুরতুবী]</p>

  <br/>

  <h2 class="block_1" id="toc_id_4616">আয়াত: 6</h2>

  <br/>

  <p class="block_24"><b dir="rtl" class="calibre5">وَٱلۡأَرۡضِ وَمَا طَحَىٰهَا</b><b class="calibre5"> </b></p>

  <p class="block_3">শপথ জমিনের এবং যিনি তা বিস্তৃত করেছেন তাঁর [১],</p>

  <br/>

  <p class="block_6">[১] এর এক অর্থ, শপথ পৃথিবীর এবং যিনি তাকে বিস্তৃত করেছেন। অপর অর্থ হচ্ছে, শপথ পৃথিবীর এবং একে বিস্তৃত করার। [তাবারী]</p>

  <br/>

  <h2 class="block_1" id="toc_id_4617">আয়াত: 7</h2>

  <br/>

  <p class="block_24"><b dir="rtl" class="calibre5">وَنَفۡسٖ وَمَا سَوَّىٰهَا</b><b class="calibre5"> </b></p>

  <p class="block_3">শপথ নফ্সের [১] এবং যিনি তা সুবিন্যস্ত করেছেন তাঁর [২] ,</p>

  <br/>

  <p class="block_6">[১] এখানে মূলে <span dir="rtl">نفس</span> শব্দটি বলা হয়েছে। নাফস শব্দটি দ্বারা যেকোনো প্রাণীর নফস বা আত্মা উদ্দেশ্য হতে পারে, আবার জবাবদিহি করতে বাধ্য মানুষের নফসও উদ্দেশ্য হতে পারে। [সা‘দী]<br class="calibre1"/><br class="calibre1"/>[২] এখানেও দু রকম অর্থ হতে পারে। একটি হলো, শপথ নফসের এবং তাঁর, যিনি সেটাকে সুবিন্যস্ত করেছেন। আরেকটি হলো, শপথ মানুষের প্রাণের এবং তা সুবিন্যস্ত করার। এখানে <span dir="rtl">سواها</span> মানে হচ্ছে, নাফসকে তিনি সুপরিকল্পিতভাবে ও সুবিন্যস্তভাবে তৈরি করেছেন। [কুরতুবী] এছাড়া “সুবিন্যস্ত করার” মধ্যে এ অর্থও রয়েছে যে, তাকে জন্মগতভাবে সহজ সরল প্রকৃতির উপর সৃষ্টি করেছেন। [ইবন কাসীর]</p>

  <br/>

  <h2 class="block_1" id="toc_id_4618">আয়াত: 8</h2>

  <br/>

  <p class="block_24"><b dir="rtl" class="calibre5">فَأَلۡهَمَهَا فُجُورَهَا وَتَقۡوَىٰهَا</b><b class="calibre5"> </b></p>

  <p class="block_3">তারপর তাকে তার সৎকাজের এবং তার অসৎ-কাজের জ্ঞান দান করেছেন [১] –</p>

  <br/>

  <p class="block_6">[১] এর অর্থ, আল্লাহ্ তার নফসের মধ্যে নেকি ও গুনাহ উভয়টি স্পষ্ট করেছেন এবং চিনিয়ে দিয়েছেন। তিনি প্রত্যেক নফসেরই ভালো ও মন্দ কাজ করার কথা রেখে দিয়েছেন এবং যা তাকদীরে লেখা রয়েছে তা সহজ করে দিয়েছেন। [ইবন কাসীর] একথাটিই অন্যত্র এভাবে বলা হয়েছে, “আর আমরা ভালো ও মন্দ উভয় পথ তার জন্য সুস্পষ্ট করে রেখে দিয়েছি।” [সূরা আল-বালাদ ১০] আবার কোথাও বলা হয়েছে , “আমরা তাদেরকে পথ দেখিয়ে দিয়েছি, চাইলে তারা কৃতজ্ঞ হতে পারে আবার চাইলে হতে পারে অস্বীকারকারী।” [সূরা আল-ইনসান ৩] একথাটিই অন্যত্র বলা হয়েছে এভাবে, “অবশ্যই আমি শপথ করছি নাফস আল-লাওয়ামার।” [সূরা আল-কিয়ামাহ ২] সুতরাং মানুষের মধ্যে একটি নাফসে লাওয়ামাহ্ (বিবেক) আছে। সে অসৎকাজ করলে তাকে তিরস্কার করে। আরও এসেছে, “আর প্রত্যেক ব্যক্তি সে যতই ওজর পেশ করুক না কেন সে কি তা সে খুব ভালো করেই জানে।” [সূরা আল-কিয়ামাহ্ ১৪-১৫] এই তাফসীর অনুযায়ী এরূপ প্রশ্ন তোলার অবকাশ নেই যে, মানুষের সৃষ্টির মধ্যেই যখন পাপ ও ইবাদত নিহিত আছে, তখন সে তা করতে বাধ্য। এর জন্যে সে কোনো সওয়াব অথবা আযাবের যোগ্য হবে না। একটি হাদীস থেকে এই তাফসীর গৃহীত হয়েছে। তাকদীর সম্পর্কিত এক প্রশ্নের জওয়াবে রাসূলুল্লাহ্ সাল্লাল্লাহু আলাইহি ওয়া সাল্লাম আলোচ্য আয়াত তেলাওয়াত করেন। [মুসলিম ২৬৫০, মুসনাদে আহমাদ ৪/৪৩৮] <br class="calibre1"/><br class="calibre1"/>এ থেকে বোঝা যায় যে, আল্লাহ্ তা‘আলা মানুষের মধ্যে গোনাহ ও ইবাদতের যোগ্যতা গচ্ছিত রেখেছেন, কিন্তু তাকে কোনো একটি করতে বাধ্য করেননি; বরং তাকে উভয়ের মধ্য থেকে যে কোনো একটি করার ক্ষমতা দান করেছেন । হাদীসে এসেছে, রাসূলুল্লাহ্ সাল্লাল্লাহু আলাইহি ওয়া সাল্লাম দো‘আ করতেন<br class="calibre1"/><br class="calibre1"/><span dir="rtl">اللّٰهُمَّ آتِ نَفْسِيْ تَقْوَ اهَا وَزَ كِّهَا أَنْتَ خَيْرُ مَنْ زَكَّاهَا أَنْتَ وَلِيُّهَا وَمَوْ لَاهَا</span> <br class="calibre1"/><br class="calibre1"/>অর্থাৎ “হে আল্লাহ্ আমাকে তাকওয়ার তওফীক দান করুন এবং নাফসকে পবিত্র করুন, আপনিই তো উত্তম পবিত্রকারী। আর আপনিই আমার নাফসের মুরুব্বী ও পৃষ্ঠপোষক।” [মুসলিম ২৭২২] তাকওয়া যেভাবে ইল্হাম হয়, তেমনিভাবে আল্লাহ্ তা‘আলা কোনো কোনো মানুষের পাপের কারণে তাদের অন্তরে পাপেরও ইল্হাম করেন। [উসাইমীন, তাফসীর জুয আম্মা] যদি আল্লাহ্ কারও প্রতি সদয় হন তবে তাকে ভাল কাজের প্রতি ইলহাম করেন। সুতরাং যে ব্যক্তি কোনো ভাল কাজ করতে সমর্থ হয় সে যেন আল্লাহর শোকরিয়া আদায় করে। আর যদি সে খারাপ কাজ করে তবে তাওবা করে আল্লাহর দিকে ফিরে আসা উচিত। আল্লাহ্ কেন তাকে দিয়ে এটা করালেন বা এ গোনাহ তার দ্বারা কেন হতে দিলেন, এ ধরনের যুক্তি দাঁড় করানোর মাধ্যমে নিজেকে আল্লাহর রহমত থেকে দূরে সরিয়েই রাখা যায়, কোনো সমাধানে পৌঁছা যাবে না। কারণ, রহমতের তিনিই মালিক; তিনি যদি তার রহমত কারও প্রতি উজাড় করে দেন তবে সেটা তার মালিকানা থেকে তিনি খরচ করলেন পক্ষান্তরে যদি তিনি তার রহমত কাউকে না দেন তবে কারও এ ব্যাপারে কোনো আপত্তি তোলার অধিকার নেই। যদি আপত্তি না তোলে তাওবাহ করে নিজের কোনো ক্রটির প্রতি দিক নির্দেশ করে আল্লাহর দিকে ফিরে আসে তবে হয়ত আল্লাহ্ তাকে পরবর্তীতে সঠিক পথের দিশা দিবেন এবং তাঁর রহমত দিয়ে ঢেকে দিবেন এবং তাকওয়ার অধিকারী করবেন। ঐ ব্যক্তির ধ্বংস অনিবার্য যে আল্লাহর কর্মকাণ্ডে আপত্তি তোলতে তোলতে নিজের সময় নষ্ট করার পাশাপাশি তাকদির নিয়ে বাড়াবাড়ি করে ভাল আমল পরিত্যাগ করে তাকদীরের দোষ দিয়ে বসে থাকে। হ্যাঁ, যদি কোনো বিপদাপদ এসে যায় তখন শুধুমাত্র আল্লাহর তাকদীরে সন্তুষ্টি প্রকাশের খাতিরে তাকদীরের কথা বলে শোকরিয়া আদায় করতে হবে। পক্ষান্তরে গোনাহের সময় কোনোভাবেই তাকদীরের দোহাই দেয়া যাবে না। বরং নিজের দোষ স্বীকার করে আল্লাহর কাছে তাওবাহ করে ভবিষ্যতের জন্য তাওফীক কামনা করতে হবে। এজন্যই বলা হয় যে, ‘গোনাহের সময় তাকদীরের দোহাই দেয়া যাবে না, তবে বিপদাপদের সময় তাকদীরের দোহাই দেয়া যাবে।” [দেখুন, উসাইমীন, আল-কাওলুল মুফীদ শারহু কিতাবুত তাওহীদ ২/৩৯৬-৪০২]</p>

  <p class="block_11"></p>

  <br/>

  <h2 class="block_1" id="toc_id_4619">আয়াত: 9</h2>

  <br/>

  <p class="block_24"><b dir="rtl" class="calibre5">قَدۡ أَفۡلَحَ مَن زَكَّىٰهَا</b><b class="calibre5"> </b></p>

  <p class="block_3">সে-ই সফলকাম হয়েছে, যে নিজেকে পবিত্র করেছে।</p>

  <p class="block_11"></p>

  <br/>

  <h2 class="block_1" id="toc_id_4620">আয়াত: 10</h2>

  <br/>

  <p class="block_24"><b dir="rtl" class="calibre5">وَقَدۡ خَابَ مَن دَسَّىٰهَا</b><b class="calibre5"> </b></p>

  <p class="block_3">আর সে-ই ব্যর্থ হয়েছে, যে নিজেকে কলুষিত করেছে [১]।</p>

  <br/>

  <p class="block_6">[১] পূর্বোক্ত শপথগুলোর জওয়াবে এ আয়াতগুলোয় উল্লেখ করা হয়েছে। প্রথমে বলা হয়েছে, <span dir="rtl">قَدْاَفْدَحَ مَنْ زَكّٰهَا</span> এখানে, <span dir="rtl">زكاها</span> শব্দটি <span dir="rtl">تزكية</span> থেকে। এর প্রকৃত অর্থ পরিশুদ্ধতা; বৃদ্ধি বা উন্নতি। বলা হয়েছে, যে ব্যক্তি নিজের নফস্ ও প্রবৃত্তিকে দুস্কৃতি থেকে পাক-পবিত্র করে, তাকে সৎকাজ ও নেকির মাধ্যমে উদ্ধুদ্ধ ও উন্নত করে পবিত্ৰতা অর্জন করে, সে সফলকাম হয়েছে। এর মোকাবেলায় বলা হয়েছে, <span dir="rtl">دَسَّاهَا</span> এর শব্দমূল হচ্ছে <span dir="rtl">تَدْسِيْسٌ</span>। যার মানে হচ্ছে দাবিয়ে দেয়া, লুকিয়ে ফেলা, পথভ্রষ্ট করা। পূর্বাপর সম্পর্কের ভিত্তিতে এর অর্থও এখানে সুস্পষ্ট হয়ে যায় অর্থাৎ সেই ব্যক্তিই ব্যৰ্থ, যে নিজের নাফসকে নেকী ও সৎকর্মের মাধ্যমে পরিশুদ্ধ ও উন্নত করার পরিবর্তে দাবিয়ে দেয়, তাকে বিভ্রান্ত করে অসৎপ্রবণতার দিকে নিয়ে যায়। [ফাতহুল কাদীর] কোনো কোনো মুফাস্সির আয়াত দুটির আরেকটি অর্থ করেছেন, সে ব্যক্তি সফলকাম হয়; যাকে আল্লাহ্ পরিশুদ্ধ করেন এবং সে ব্যক্তি ব্যর্থ, যাকে আল্লাহ্ তা‘আলা গোনাহে ডুবিয়ে দেন। [ইবন কাসীর, তাবারী]</p>

  <p class="block_11"></p>

  <br/>

  <h2 class="block_1" id="toc_id_4621">আয়াত: 11</h2>

  <br/>

  <p class="block_24"><b dir="rtl" class="calibre5">كَذَّبَتۡ ثَمُودُ بِطَغۡوَىٰهَآ</b><b class="calibre5"> </b></p>

  <p class="block_3">সামূদ সম্প্রদায় অবাধ্যতাবশত [১] মিথ্যারোপ করেছিল।</p>

  <br/>

  <p class="block_6">[১] অর্থাৎ তারা সালেহ্ আলাইহিস্সালামের নবুওয়াতকে মিথ্যা গণ্য করলো। তাদেরকে হেদায়াত করার জন্যে সালেহকে পাঠানো হয়েছিল। যে দুস্কৃতিতে তারা লিপ্ত হয়েছিল তা ত্যাগ করতে তারা প্ৰস্তুত ছিল না এবং সালেহ আলাইহিস্ সালাম যে তাকওয়ার দিকে তাদেরকে দাওয়াত দিচ্ছিলেন তা গ্ৰহণ করতেও তারা চাইছিল না। নিজেদের এই বিদ্রোহী মনোভাব ও কার্যক্রমের কারণে তাই তারা তার নবুওয়াতকে মিথ্যা বলছিল। এ সম্পর্কে বিস্তারিত জানার জন্য পড়ুন সূরা আল-আ‘রাফ ৭৩– ৭৬, সূরা হুদা ৬১-৬২, সূরা আশ শু‘আরা ১৪১-১৫৩, সূরা আন-নামল ৪৫-৪৯, সূরা আল-ক্বামার ২৩-২৫।</p>

  <p class="block_11"></p>

  <br/>

  <h2 class="block_1" id="toc_id_4622">আয়াত: 12</h2>

  <br/>

  <p class="block_24"><b dir="rtl" class="calibre5">إِذِ ٱنۢبَعَثَ أَشۡقَىٰهَا</b><b class="calibre5"> </b></p>

  <p class="block_3">তাদের মধ্যে যে সর্বাধিক হতভাগ্য, সে যখন তৎপর হয়ে উঠল,</p>

  <p class="block_11"></p>

  <br/>

  <h2 class="block_1" id="toc_id_4623">আয়াত: 13</h2>

  <br/>

  <p class="block_24"><b dir="rtl" class="calibre5">فَقَالَ لَهُمۡ رَسُولُ ٱللَّهِ نَاقَةَ ٱللَّهِ وَسُقۡيَٰهَا</b><b class="calibre5"> </b></p>

  <p class="block_3">তখন আল্লাহর রাসূল তাদেরকে বললেন, ‘আল্লাহর উষ্ট্রী ও তাকে পানি পান করানোর বিষয়ে সাবধান হও [১]।’</p>

  <br/>

  <p class="block_6">[১] কুরআন মজীদের অন্যান্য স্থানে এর বিস্তারিত বিবরণ দেয়া হয়েছে। বলা হয়েছে, সামূদ জাতির লোকেরা সালেহ আলাইহিস সালামকে বলে দিয়েছিল যে, যদি তুমি সত্যবাদী হও তাহলে কোনো নিশানী (মু‘জিযা) পেশ করো। একথায় সালেহ আলাইহিস্ সালাম মু‘জিযা হিসেবে একটি উটনী তাদের সামনে হাযির করেন, তিনি বলেন, এটি আল্লাহর উটনী। যমীনের যেখানে ইচ্ছা সে চরে বেড়াবে। একদিন সে একা সমস্ত পানি পান করবে এবং অন্যদিন তোমরা সবাই ও তোমাদের পশুরা পানি পান করবে। যদি তোমরা তার গায়ে হাত লাগাও তাহলে মনে রেখো তোমাদের ওপর কঠিন আযাব বর্ষিত হবে। একথায় তারা কিছুদিন পর্যন্ত ভয় করতে থাকলো। তারপর তারা তাদের সবচেয়ে হতভাগা লোককে ডেকে একমত হলো এবং বলল, এই উটনীটিকে শেষ করে দাও। সে এই কাজের দায়িত্ব নিয়ে এগিয়ে এলো। [দেখুন, সূরা আল-আ‘রাফ ৭৩, সূরা আশ-শু‘আরা ১৫৪-১৫৬ এবং সূরা আল-ক্বামার ২৯]</p>

  <p class="block_11"></p>

  <br/>

  <h2 class="block_1" id="toc_id_4624">আয়াত: 14</h2>

  <br/>

  <p class="block_24"><b dir="rtl" class="calibre5">فَكَذَّبُوهُ فَعَقَرُوهَا فَدَمۡدَمَ عَلَيۡهِمۡ رَبُّهُم بِذَنۢبِهِمۡ فَسَوَّىٰهَا</b><b class="calibre5"> </b></p>

  <p class="block_3">কিন্তু তারা তার প্রতি মিথ্যারোপ করল এবং উষ্ট্রীকে জবাই করল [১]। ফলে তাদের পাপের জন্য তাদের রব তাদেরকে সমূলে ধ্বংস করে একাকার করে দিলেন [২]।</p>

  <br/>

  <p class="block_6">[১] পবিত্র কুরআনের অন্যত্র বলা হয়েছে উটনীকে হত্যা করার পর সামুদের লোকেরা সালেহ আলাইহিস সালামকে বলল, “তুমি আমাদের যে আযাবের ভয় দেখাতে এখন সেই আযাব আনো।” [সূরা আল-আ‘রাফ ৭৭] তখন “সালেহ আলাইহিস্ সালাম তাদেরকে বললেন, তিনদিন পর্যন্ত নিজেদের গৃহে আরো আয়েশ করে নাও, তারপর আযাব এসে যাবে এবং এটি এমন একটি সতর্কবাণী যা মিথ্যা প্রমাণিত হবে না।” [সূরা হূদ ৬৫]<br class="calibre1"/><br class="calibre1"/>[২] আয়াতে উল্লেখিত <span dir="rtl">دَمْدَمَ</span> শব্দটি এমন কঠোর শাস্তির ক্ষেত্রে প্রয়োগ করা হয়, যা বার বার কোনো ব্যক্তি অথবা জাতির ওপর পতিত হয়ে তাকে সম্পূর্ণ নাস্তানাবুদ করে দেয়। [কুরতুবী] এখানে <span dir="rtl">سواها</span> এর দ্বারা উদ্দেশ্য এই যে, এ আযাব জাতির আবাল বৃদ্ধ বনিতা সবাইকে বেষ্টন করে নিয়েছিল। [ইবন কাসীর]</p>

  <p class="block_11"></p>

  <br/>

  <h2 class="block_1" id="toc_id_4625">আয়াত: 15</h2>

  <br/>

  <p class="block_24"><b dir="rtl" class="calibre5">وَلَا يَخَافُ عُقۡبَٰهَا</b><b class="calibre5"> </b></p>

  <p class="block_3">আর তিনি এর পরিণামকে ভয় করেন না [১]।</p>

  <br/>

  <p class="block_6">[১] অর্থাৎ তাদের প্রতি যে আযাব নাযিল করেছেন, আল্লাহ্ তা‘আলা এর কোনো পরিণামের ভয় করেন না। কেননা তিনি সবার উপর কর্তৃত্বশালী, সর্ব-নিয়ন্ত্রণকারী ও একচ্ছত্র অধিপতি। তাঁর আধিপত্য, কর্তৃত্ব ও ক্ষমতার বাইরে কোনো কিছুই হতে পারে না। তাঁর হুকুম-নির্দেশ তাঁর সর্বশ্রেষ্ঠ প্রজ্ঞারই নিদর্শন। [সা‘দী]</p>

  <br/>

  <br/>

  <hr class="calibre2"/>

  <br/>
</body>
</html>